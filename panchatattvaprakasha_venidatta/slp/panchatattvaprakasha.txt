;METADATA
;title{paYcatattvaprakASa}
;author{veRIdatta}
;bookFullName{aTa zawkoSAnAM saMgrahaH}
;bookSeriesDetails{}
;editor{}
;editorQualifications{}
;publisher{SrIkASIjI meM jYAnavApI ke pUrva PAwaka para SrI viSvanATajI ke pAsa SrI3yuta mahArAja SivalAla dubejI ke makAna meM CapI .}
;pressDetails{jinako lenA hoya unhone is CApeKAne ke kAryasaMpAdaka bAbU vArARasIprasAda yA kacOrI galI mem BAI pratApasiMhajI ke dukAna para milegI .}
;publicationYear{1930 V.S.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{PTVD}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. Acharya Shri Kailasasagarasuri Gyanamandira for providing us the scanned book to digitize. 3. Dr. Dhaval Patel for spending time to type and proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{syno}
;pagenum{true}
;linenum{false}
;chapterArrangements{kanda holds varga.}
;newVerseNumbersAtChangeOf{varga}
;newLineNumbersAtChangeOf{varga}
;version0.0.1{26 February 2019}
;version0.0.2{20 May 2019}
;version0.0.3{30 May 2019}
;version0.0.4{30 May 2019}
;version0.1.0{30 May 2019}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;p{0001}
;c{paYcatattvaprakASa}
;c{SrIgaReSAya namaH ..}
;c{Numbers seem missing or duplicated on and off. Therefore, we have numbered them consecutively. Does not match the published version.}
advayaM dvayamABAti lakzmInArAyaRAtmakam .
apUrbbaM tanmahaHpUrvaM kowisUraM muhurnnumaH .. 1 ..
;k{BUmiBAnuH}
;v{manuzyamarIciH}
BUrBUmiH pfTivI pfTvI medinI kASyapI mahI .
DarA vasumatI DAtrI kzamA viSvamBarAvaniH .. 2 ..
DaritrI kzmA lokaDAtrI vasuDA kurvasunDarA .
sarvvaMsahA gOrjagatI ratnagarBA sTirA kzitiH .. 3 ..
mfnmfttikA praSastA mfnmftsA mftsnA mahIpalam .
nIvfjjanapado deSavizayAvupavarttanam .. 4 ..
prAcyaH prAk pUrvva indrAKya udaguttaraDAnadAH .
Agastyo dakziRo yAmyaH pratyakpAScAtyapaScimAH .. 5 ..
pUH purI nagarI gehi nagaraM puwaBedanam .
sTAnIyaM nigamo vAso gopuraM pattanaM puram .. 6 ..
ApaRo vipaRiH paRyavITikA hawwako'wwakaH .
pallIgrAmo gfhaM gehaM veSma sadma niketanam .. 7 ..
sadanaM BavanAgAre mandiraM talpamASayA .
SayyA paryyaNkagaH? KawvA''staraRaM tUlikA suvA? .. 8 ..
sujanI guRinI guRyA vastrorRaM citraBUstaraH .
upaDAnaM gendukakaM gavAkzo jAlamArgataH .. 9 ..
kASmIralomaM kASmIraM kambalo varRakambalaH .
kOSeyaM pawwakUllAhvaM kzOmaM kIwAntratantujam .. 10 ..
vAtAyanaM vAjiSAlA mandurA veSanaM kalam .
SilpaSAlA SilpagfhaM gajaSAlA gajAlayam .. 11 ..
gosTAnaM gogfhaM gozWaM SastraSAlA'stramandiram .
mahAnasaH pAkaSAlA devaSAlA'marAlayam .. 12 ..
manuzyo mAnuzo martyo manujo mAnavo naraH .
nA pumAn puruzo goDmaH pAYcajanyajapUruzO? .. 13 ..
rAjA BawwArako devo BUpatiH kzmApatirnfpaH .
rAjYI rAjapriyA devI mahizI nfpavallaBA .. 14 ..
rAjaputro rAjasUnuryuvarAjo nfpAtmajaH .
;p{0002}
kumAro'mAtyasacivO mantrI rAjyapracArakaH .. 15 ..
mahAmAtraH supraDAno nfpapUjyaH purohitaH .
puroDA BUpatigururgfhADyakzo gfhADikft .. 16 ..
samBArapAlaH samBArI sarvvasamBArarakzakaH .
dillIpatiH sArvvaBOmo'DISo BUpapurandaraH .. 17 ..
pAtisAhaH SAkakarttA senAnI sEnyacArakaH .
senADyakzaSca sUnetA kozWapo daRqavAsikaH .. 18 ..
kozWapAlaH koSapatirDanapAlo DanADipaH .
BARqAriko dravyarakzo dEvajYo gaRako Bavit .. 19 ..
sAMvatsaro jyotiziko mOhUrto gadahA Bizak .
cikitsako BezajavidvEdyo vyAsaH purARakft .. 20 ..
pOrARikaH kaTAkarttA vIRAvidvERikastanAw? .
geyako gAyako rAgI tAnajYo gItavarttanaH .. 21 ..
nAwyavinnawako nAwyo narttako lAsyakfnnawaH .
citraviccitrakfccitrakarmA citravileKakaH .. 22 ..
lAsyaM nfttaM narttanakaM nAwyaM narttanatARqave .
vipaYcI tuMbinI tantrI vIRA saptasvarasvanA .. 23 ..
lipirakzaravinyAsaH paNktirvarRaparamparA .
patrAYjanaM masirmelA masI kajjalakanyakA .. 24 ..
arRaHSabdo'kzaraM varRaH SlokaH padyaM suBAzitam .
masIDenurmazIpAtraM leKanI varRatUlikA .. 25 ..
varRadUtasvastivaktroleKo vAcikahArakaH .
patramudrA kAcanakA'naNgaleKaH smarenTihA? .. 26 ..
upADyAyo'DyApanakft pAWako'DyApako guruH .
SizyaH CAtraH pArSvavAsI pavitraH prayataH SuciH .. 27 ..
apUto'vimalo'SudDo malino'prayato'SuciH .
lipikAro'kzaravaRo leKako dvArapAlakaH .. 28 ..
;p{0003}
pratIhAro dvAragoptA dvAsTo vetralatADaraH .
sTApanyaH kaYcukI zaRWaH sOvidullo napuMsakaH .. 29 ..
sAMdeSiko dOtyakaro dUtaH pAnTaH pravAsaDfk .
pravAsI paTiko'Da[Dva]nyo'Dvago? mitraM saKA suhft .. 30 ..
SatrurvErI sapatno'rirdvezaRo durhfdo dvizat .
dviwvipakzo'hito'rAti[Bi]ramitraM saKyahA ripuH .. 31 ..
pratyarTI paripaTyasva? AptaH pratyayitaScaraH .
cAro gUQanaro tarve? vaSiko'ntaHpurADikft .. 32 ..
Bawo'nujIvyanucaraH padAtiH padago'nugaH .
pattirBftyaH SastrajIvI kiNkaraH sevako janaH .. 33 ..
upAyanamupagrAhyamupahAropaQOkite .
SAReyaM kargalaM SAdvaM patramarRAvaniH suDam .. 34 ..
siMhAsanaM BadrapIWaM BadrAsananfpAsane .
hEmaM CatramAtapatramavavAdo? nideSakaH .. 35 ..
SAsanaM nfpanirdeSa AjYA tejaH pratApakaH .
praBAvaH kIrttiH sacClokaH praSastiH SuBrarugyaSaH .. 36 ..
strI nArI lalanA yozA mugDA sImantinI vaDUH .
BAminI vanitA BIruraNganA vAmalocanA .. 37 ..
vAmA tanUdarI SyAmA yozit patnI priyA'balA .
mahilA mAninI BAryyA bAlA praRayinI gfham .. 38 ..
gfhiRI gehinI dArAH puranDrI ramaRIkulam .
premA madayinI kulyA sundarI svA nitambinI .. 39 ..
vallaBA pramadA kAntA preyasI dayitAntarA .
satI pativratA sADvI caRqA nizkAraRakruDA .. 40 ..
manasvinI bahumanA AryyodArasvaBAvinI .
banDakI kunawA muktA punarBUH puMScalI KalA .. 41 ..
kuwwinI melikI yozidyoginI strIpratAriRI .
dUtI saMcArikA kanyA kanyakA bAlikA'madA .. 42 ..
;p{0004}
kAmukIcCA[yuktA] syAdvfzasyantI narAntarA .
avIrA nizpatisUtA viSvastA viDavA'DavA .. 43 ..
AliH saKI sahacarI vayasyAmbA rahasyagAH .
puMcihnA puMkacA puMstrI powA strIpuMsalakzaRA .. 44 ..
sEranDrI paraveSmasTA svavaSA SilpakAriRI .
sAmAnyavanitA veSyA paRyastrI vArasundarI .. 45 ..
vArANganA vasuratA gaRikA sarvvavallaBA .
loBinI kAYcanI veSyA hOqikI mlecCagAyikA .. 46 ..
kAnInaH kanyakAputro banDulaH kulawAsutaH .
kOlaweyaH kOlawero BAgineyaH svasuH sutaH .. 47 ..
svasfjo BaginIputraH sodaryyaH sodarAtmajaH .
BrAtfvyo BrAtftanayaH pitfvyaH pitfsodaraH .. 48 ..
mAtulo jananIBrAtA BaginI sahajA svasA .
SAlako gfhiRIbanDuH SyAlaH patnIsahodaraH .. 49 ..
gfhiRIBaginI SyAlI SyAlikA gfhinIsvasA .
pARipIqanamudvAho vivAho mETunaM ratam .. 50 ..
paSuDarmmo niDuvanaM samBogaH kAmasaNgaraH .
SvaSuro dayitAtAtaH SvaSrU SvaSuravallaBA .. 51 ..
prajAvatI BrAtfjAyA nanandA Sva[sva]SrujasvasA .
janayitrI prasUrmAtA jananI janmadAyinI .. 52 ..
DAvikA dugDadA DAtrI DAviko dugDadApatiH .
DAtrIputro DAvikeyo janetA janakaH pitA .. 53 ..
tAto dvito janukaro BrAtA banDuH sahodaraH .
sahajanmA sahajanu sahajo bAnDavo'nujaH .. 54 ..
kanizWo'grajanu? jyezWo devaraH patisodaraH .
DavaH priyaH patirBarttA vallaBo dayito'supaH? .. 55 ..
jAra upapatiH kuRqo jArajo golako'nyajaH .
;p{0005}
garBo dohadakaM BrURaH poto bAlo'rBakaH SiSuH .. 56 ..
putraH sutaH svajaH sUnurAtmajastanayOrasO .
pOtro naptA putraputraH pOtrI naptrI sutAtmajA .. 57 ..
dOhitro duhituH putro duhitA tanayA sutA .
dOhitrI duhituH putrI mAtulI mAtulapriyA .. 58 ..
mAtuleyo mAtulaBUrjAmAtA tanayApatiH .
pitfzvasA pitranujA tatputraH pitfsvasfjaH .. 59 ..
sambanDI sAmarasiko maNgalyo maNgalabruvaH .
dvijAtirbrAhmaRo vipro vAqavo BUsuro dvijaH .. 60 ..
suDI[Di]rvidvAnbuDaH sUrirvipaScitpaRqitaH kaviH .
anakzaraH kuDIrmUrKo budDirdDIrDizaRA matiH .. 61 ..
vizavEdyo jANgaliko gAruqiH sarpamantravit .
gopo dAserako dAso dAseyaH paricArakaH .. 62 ..
cewaH pre[pra]zyaH pariskando BUjizyaH praparAcitaH .
cewI dAserikA dAsI prezyA yojyA BujizyikA .. 63 ..
kAruH SilpI SilpakarttA kumBakAraH kulAlakaH .
tantuvAyastantravAyaH pawakarttA kuvindakaH .. 64 ..
mAlAkAraH puzpamAlo mAliko vAwikAdrupaH .
raYjako rAgakfdvastraraYjako rAjakORqikaH .. 65 ..
SORqiko madirAkarttA gaYjAvA somadakzitiH .
SastramArgo'strarukkarttA SastrolleKo'siDAvakaH .. 66 ..
carmAjIvaScarmakAraH pAdUkfccarmamarddakaH .
lohakAro lohakarttA'yaHkfllohaviGuwwakaH .. 67 ..
nAqinDamaH svarRakAraH paSyatoharahEmikO .
kalAdo rukmakfdrukmakArako rupyakuwwakaH .. 68 ..
ratnajYo ratnarukkarttA jawito ratnavikrayI .
SANKikaH kAmbukaH kAmbaH SOlbikastAmrakuwwakaH .. 69 ..
raTakAraH kAzWatakzastazwA'kzAruvArdDakI .
antavAsI kzuramuRqI nApito bAlakarttakaH .. 70 ..
;p{0006}
nirReyakaH pAwakzAlI rajako vastraDOtakaH .
ajAjIvacCAgapAlo jAbAlirmezamARqaliH .. 71 ..
kfSASvI Barato jAyAjIvaH patnIpravarttakaH .
mAyAkAraH CadmanAwyo mAyika EndrajAlikaH .. 72 ..
mArddaNgiko mOrajiko veRuDmA veRuvAdakaH .
jAliko vAgurAbanDo mAMsiko mAMsavikrayI .. 73 ..
jIvAntakaH kOrikikaH SAkuniH sattvaSabdavit .
mozakaH stenakaScOraH stEnyaM pESunyakaM hftiH .. 74 ..
mAtaNgaH Svapaco'spfSyaScaRqAlaH pukkasaH plavaH .
mlecCaH turuzko yavano vidDakarRo varAhaBuk .. 75 ..
bAhujaH kzatriyaH kzatrI rAjanyo mOlisiMcitaH .
UrujaH pItarugvESyo viqvARijyA'vanispfSaH .. 76 ..
SUdro'ntyavarRo'NGriBavaH SyAmaH sevanajIvanaH .
BillaH kirAtaH Sabaro nizAdo veRukalmazaH .. 77 ..
mUrdDottamANgaM mOliH kaM mastakaM SIrzakaM SiraH .
SiroruhaH SirasijaH kuntalaScikuraH kajaH .. 78 ..
bAlaH keSastanuruho roma lomANgajAtmajAH .
kUrcaM vaktrA SiKASmaSru gumPaH puMstvadrumANkuraH .. 79 ..
AnanaM vadanaM vaktraM muKamAsyaM radAlayam .
kAkapakzaM SiKA veRirveRI kuntalaSfNKalA .. 80 ..
jUwIbanDaH keSagucCo DammilaH kabarI kacA .
karRaH SravaH SrutiH SrotraM SravaRaM SAbdikendriyam .. 81 ..
dfk dfzwirnayanaM netraM locanaM cakzurakziRI .
apANgo locanaprAntaH kawAkzaH kuwilekzitam .. 82 ..
goDirlalAwamalikaM niwilaM BAlamardDakam .
GrARaM ganDendriyaM GoRA nAsikA ganDavAhinI .. 83 ..
rasajYA rasanA jihvA rasA'pyArasanendriyam .
radano daSano danto dvijo BrUrBrukuwiH kuwiH .. 84 ..
gaRqasTalaM gaRqaPalaM kapolo gallapAlikA .
;p{0007}
gallo vaktrapuwaM vaktrAjiraM vadanasampuwam .. 85 ..
nimezo nayanonmezaH pakzma tArakftoraRam .
ozWo'Daro vaktraparRaM[rRa] hanuScibukapotrakam .. 86 ..
SiroDarA galo grIvA kaRWo GAwA kfkAwikA .
aMsaH skanDo bAhuSIrSaM kakzAspfk bAhumUlakam .. 87 ..
pfzWavaMSo merudaRqaH pfzWaM pfzWasTalaM trikam .
kucastano hfdayajo nIlavaktraH payoDaraH .. 88 ..
romAvalI romarAjI romasfk trivalirvaliH .
jaWaraM kukzirudaraM pArSvamuBayapakzakam .. 89 ..
cittaM ceto manaH svAntaM tAluH kAkudatAluke .
maDyo'valagnaM kzIRANgaM nABirnAlapayoruham .. 90 ..
hastaH karaH SayaH pARirbAhuH paYcaSiPo BujaH .
aNguzWo'NguliBUpAlaH tarjanyAdyA pradeSinI .. 91 ..
anAmA'nAmikA maDyA maDyamA dIrGaparvikA .
kanizWikA kanizWAntyA karajo naKaro naKaH .. 92 ..
SiSnaH prajananaM meQraM mehanaM carmakIlakam .
smarAlayaM BagaM yonirupasTaM gUQamohanam .. 93 ..
vfzaRo'Rqo'RqakaM muzko nitambaH kawimaRqanam .
jaGanorU tAlavfzWaM kawiH kAYcIguRAspadam .. 94 ..
nIvikAvasanaM granTirjaNGA jAnuH prasAriRI .
GuwikA caraRagranTiH gulPaH prArzRiH prapArSvikA .. 95 ..
caraRo'NGriH padaH pAdaH pAdAgraM prapadaM kuDam .
SaNKAvarttaM gudaM pAyurapAnaM guhyagopane .. 96 ..
mUtraM liNgodakodgArO SakfdvizWA purIzakA .
kalevaraM vapurvarzma pratIko dehavigrahO .. 97 ..
AtmA gAtraM tanuH piRqaM SarIraM pAYcaBOtikam .
parvaleKA'NguligranTiH pArvI mudrANgulIyake .. 98 ..
kaNkaRaM valayaM cUlI cUlikA valayormikA .
bAhvawaM bAhuvalayaM keyUraM kawakANgade .. 99 ..
pAdANgadaM tulAkowiH haMso maYjIranUpure .
;p{0008}
pAdAwano'NGrivalayaM navawo'NguzWamOdrikam .. 100 ..
AdarSikA darpaRikA zaqmudryANGryaNgulIyikA .
tAwaNkaH karRavalayaM kuRqalaM karRapASikA .. 101 ..
karRapatraM Srutida[Qa]lamUttaMsaH karRaBUzaRam .
avataMso mOlimaRiH kIriwaM mukuwaM kapam .. 102 ..
muktAvalI hAralatA hAro mAlA prasUnasrak .
taralo maDyamARikyaM nAyako hAraBUpatiH .. 103 ..
meKalA saptakI kAYcI rasanA kzudraGaRwikA .
aYjanaM kajjalaM dEpaM sindUraM[ra] strIviBUzaRam .. 104 ..
patrAvalI patraleKA deharAgo'Ngalepanam .
udvarttanaM ganDacUrRaM hfnmARikyacatuzkikA .. 105 ..
keSAwanI mOlisiMhikeSasaMmArjjanI PaRI .
ambaraM vasanaM vAso vastraM celaM guRI pawaH .. 106 ..
kabanDanaM mOlivastramekAvarttaH kabanDaDfk .
kaYcukaM gAtravasanaM kaYcukI kucagopikA .. 107 ..
DOtraM daSADaraM kAcCamaMsavastrottarIyake .
darpaRaM mukurAdarSO yantraM kIlImuKaM puwam .. 108 ..
yUpastamBo gehabAhurdvAraM dvArmandirAnanam .
kapAwamararaM vAramargalA dvAramudgaraH .. 109 ..
gehacCatraM gfhozRIzaM dehalI gehanAsikA .
kESoraM SESavaM bAlyaM tAruRyaM yOvanaM vayaH .. 110 ..
maDyamaM yOvanaM prAntaM vArdDakyaM prAntimaM jarA .
upavItaM brahmasUtraM tilakaM dvijaBUzaRam .. 111 ..
pitfyajYaH svaDAvarttaH SrAdDaM piRqanipAtanam .
saptatantuH kraturyajYo'Dvaro yAgo'gnitarpaRam .. 112 ..
pitfmantraH svaDA svAhA havissAgo'gnivallaBA .
manurmantraH fzirmantradarSako mantracArakaH .. 113 ..
varRI tIrTArpako brahmacArI gehI gfhasTakaH .
vAnaprasTo vanyaBojI daRqI turyASramI yatiH .. 114 ..
;p{0009}
;c{iti manuzyamarIciH .}
;v{SElamarIciH}
mahIDraH parvataH SElaH SilAvAn gotraBfdgiriH .
SiloccayaH kzmABfdacalaH pavipAtavit .. 115 ..
aSmA dfza[Sa]t SilA lozWaH pAzARaH prastaropalO .
meruH sumerurhemAdrI ratnasAnuH surAlayaH .. 116 ..
himAlayo giripatirgOrItAto himAcalaH .
udayAdriH pUrvaSElo nIlAdriH SakradiggiriH .. 117 ..
astaSElaH paScimAdrIrastAdrIrvAruRI giriH .
BujagAdrirganDaSElo malayaScandanAcalaH .. 118 ..
vinDyo'gastyagirirazwaBujAdrirdakziRAcalaH .
darI giriguhA devaKAtaM parvatagahvaram .. 119 ..
nizaDo himavAn vinDyo mAlyavAn ganDamAdanaH .
hemakUwaH pAriBadraH saptEte kulaparvatAH .. 120 ..
SElAgraM‌ SiKaraM prasTaH sruH Siloccayamastakam .
kzmABfnnitambaH kawako gaRqaSElAH cyutopalAH .. 121 ..
upatyakAdrisambanDA BUrUrdDvADityakA'drikA .
gErikaM SElaruDiraM pAdAH pratyantaparvatAH .. 122 ..
manaHSilA marmaSilA ratnaBUrAkaraH KaniH .
haritAlaM pItarasaM karcUraM giripittakam .. 123 ..
KawikA KawinI sODA SEleyaM markawapriyam .
sPAwikaH sPAwikokISmA? candrASmA candrakAntakaH .. 124 ..
ratnaM maRirlalAmAKyo hIrako vajranAmakaH .
nIlaM gArutmataM padmarAgaM SoRalalAmakam .. 125 ..
;c{iti SElamarIciH}
;v{catuHpadamarIciH}
haryakzaH kesarI siMho hariH paYcAnanaH sawI .
dvIpI vyAGro varttulAkzaH SArdUlo mfgamAMsaBuk .. 126 ..
kuYjaro vAraRo nAgo hasti stamberamo dvipaH .
iBaH padmI sAmayoniH pIluH kumBI mahAmfgaH .. 127 ..
gaRqAH kawaH mado dAnaM kalaBaH kariSAvakaH .
potrI kolo GfRIrddaMzwrI varAho BUmidArakaH .. 128 ..
ukzA vfzo balIvarddo vfzaBo gOrvizARaBft .
;p{0010}
DenurgOH suraBirgfzwirvatsakastarRako'rRakaH .. 129 ..
ganDarvo'Svo harirvAjI turaNgaH sEnDavo'rkajaH .
eRaH kuraNgo hariRo mfgaH SvasanavAhanaH .. 130 ..
gaRqakaH KaqgakaH KaqgI sEriBo mahizo'SvahA .
IhAmfgo vfkaH kokaH SvA kOleyakukkurO .. 131 ..
SItalASvo lambakarRo rAsaBo DUsaraH KaraH .
uzwravAmI vesarAKyo lambagrIvaH kramelakaH .. 132 ..
oturbiqAlo mArjAro dugDArirmUzakAntakaH .
gomAyurvaYcakaH krozwA SfgAlo mfgaDUrttakaH .. 133 ..
plavaNgamo vfkzamfgo markawo vAnaraH kapiH .
SalyaH SvAvicCaralomA mfdukaH SaSakaH SaSaH .. 134 ..
fkzo Ballo dIrGavAlo nakulo'hiripurdviBuk .
SUkavizaH SUkakIwo vfSciko'liH sarIsfpaH .. 135 ..
undururmUzako bAlamUzikA girikA''KukA .
pallI lUtASinI tuRqo sarawaH kfkalAsakaH .. 136 ..
UrRanABo markawakaH tantukIwaH pawakfmiH .
KarjUraH SatapAtkarRajalOkA''jyamftiprajaH .. 137 ..
uragaH pannago BogI vyAlo'hirjihmago'yaBuk .
darvIkaro vizaDaraH PaRI sarpo muKAmftaH .. 138 ..
jalOkA SoRitarucirdaDnyamftatuRqike .
jUkA keSajanurlikzA likzikA kfmikaH kfmiH .. 139 ..
siM[si]hI paYcAnanI SvetA gaRqakI PalakatvacA .
dantinI kariRI nAgI mahAmfganitambinI .. 140 ..
kareRukA dvipA vyAlI vaqavA turagI turI .
SArdUlI dvIpinI vyAGrI naKaGnI mfgaSAmanI .. 141 ..
vArAhI SUkarI kolI vfkI kokamfgANganA .
grAmasiMhI SunI vyAGrI mArjjArI SaSakI SaSI .. 142 ..
SfgAlI vaYcakI krozwrI vAnarI markawI plavI .
;p{0011}
eRI kuraNgI hariRI mahizI sEriBI balA .. 143 ..
uragI sarpiRI vyAlI vfScikI vizapucCikA .
pipIlikA tIkzRadaMSA matkuRo rAktabIjakaH .. 144 ..
divAnDikA dIrGatuRqA CuCundaryahibanDikA .
guqapriyastIkzRadaMzwraH Sakragopo'mbuSoRitam .. 145 ..
brAhmI viprARikA viprA prAvfwkIwo mahIkfmiH .
dantakfmirdaMzwrikAKyaH SiraHSUlI SiraHkfmiH .. 146 ..
ArohayantraM palyARaM kaSA tAqanapASikA .
vagluH KalInaM gopASo nATikA''rohakuRqikA .. 147 ..
;c{iti catuHpadamarIciH}
;v{vfkzalatOzaDimarIciH}
vipinaM kAnanAraRye gahanaM gahvaraM vanam .
AkrIqo vAtikodyAnamArAmo rAjakAnanam .. 148 ..
tarurmahIruho vfkzaH pAdapo viwapI kuwaH .
palASI mUlapaH SAlo durdrumo vallarIpatiH .. 149 ..
pratAninI latA vIrudgulminI vratatirdrugA .
aNkuro dvidalaH kARqaH prakARqo mUlamastakam .. 150 ..
mUlapAgraM SiPAprAntaM SiPA SAKAvarohakaH .
utseDa ucCraya[yaH] iDma dAru kAzWenDanaM guqam .. 151 ..
palASaH pallavaH parRaM dalaM patraM Cado'NGrikam .
kalikA korakaH kuqmI praPullo vikacaH sPuwaH .. 152 ..
mukulaH kulamAnAgro gucCastabakagucCalO .
prasUnaM kusumaM puzpaM vfntaM prasavabanDanam .. 153 ..
maDurmarandaH puzparajaH parAgo makarandakaH .
aSvatTaH kuYjarasuDA pippalaScalapatrakaH .. 154 ..
jawI vawo jawApAdo nyagroDaH plakza ASritaH .
kadruH palASastridalaH kiMSuko vakrapuzpakaH .. 155 ..
hemadugDaH kIwaPalo yajYadArurudumbaraH .
SrIPalaH SrIdrumo bilvaH bakulo hijjalo'mbukaH .. 156 ..
ganDapatro nIlaPalo jambU nIrAntarAjaraH .
Amro rasAlaH kAmANgo mAkandaH pikavallaBaH .. 157 ..
cUto'tisOraBaH sIDuraso mADavapAdapaH .
;p{0012}
SAlmaliH kIranilayaH picCilo raktapuzpakaH .. 158 ..
hayamAraH SaMBupuzpaH[pa] karavIro jawAvizaH .
somasAraH kuzWaripuH Kadiro vraRapUrakaH .. 159 ..
SamI BadrA sUkzmapatrA SuBA rAmapriyaNkarI .
varcUraH SfNgiPalako dfQabIjastrikaRwakaH .. 160 ..
SAKAkaRwaH kzIrakARqaH snuhI nistriMSapatrikA .
kanTArI raktagranTiGnI tIkzRaganDA DAtriDArikA .. 161 ..
urubUko dIrGadaRqa eraRqaH pARipatrakaH .
hintAlaH sTUlatAlAhvaH tAlastfRanarADipaH .. 162 ..
aNkolaH kawukaH snigDo guptasneho vizApahaH .
vallIvfkzaScIraparRaH sarjjaH kulawajodBavaH .. 163 ..
cirabilvo raktamAlaH karaYjaH kfmimarddanaH .
AragvaDo rAjavfkzaH SampAkaScaturaNgulaH .. 164 ..
picumanduH pAriBadro nimbo'rizwozwravallaBO .
kuruvIro nadIsarjjaH kakuBo'rjjunavfkzakaH .. 165 ..
BUrjjo valkadrumo bindupatro rakzAdalo'valaH .
JAuko maYjaridalo nadIkeSo'mbuvallaBaH .. 166 ..
ArAmasAro BUkeSaH sarovanDyaH SiPAruhaH .
ana[naM]nAso vizRukando vIhiko'mftasArakaH .. 167 ..
putrajIvaH pavitrAkzaH kuwajIvo'rBakapradaH .
unmattaH kAhalApuzpo DattUraH kanakAhvayaH .. 168 ..
arkaH kzIradalastUlaPalaH SaNkarapuzpakaH .
tilakaH puRqrakaH Cinnaruho vadanaBUzaRaH .. 169 ..
pAwalA kumBikA moGA tAmrapuzpI jalasTitiH .
munidrumaH SIGrapuzpo'gastyo lambaPalo muniH .. 170 ..
piRqIpuzpo nawo'SokaH kaNkeliH SokanASanaH .
ketakI kaRwakidalA meDyA SaNkaradUzitA .. 171 ..
dIpapuzpaH svarRapuzpaH campako BramarAhitaH .
karakando vIrapuzpaH sindUrI bARanAmakaH .. 172 ..
priyajIvo banDujIvo banDUko bindupuzpakaH .
SiMSipA DUmikA DIrA sArastindukasPUrjjakO .. 173 ..
;p{0013}
kAdambaryaH sinDukalaH kadambo vfttapuzpakaH .
bfhadbalo BIzaRakastamAlo bahukaRwakaH .. 174 ..
uddAnakaH SukataruH SirIzo mfdupuzpakaH .
panasaH kaRwakIPalo mahAsarjjaH PaladrumaH .. 175 ..
araRyalakzmIH kadalI mocA ramBA sakftPalA? .
lANgalI tryambakaPalo nArikelo durAruhaH .. 176 ..
BallAtakaH[ka] sPowabIjo'ruzkarastApanobalaH .
rAjAdanI nimbabIjaH Sukezwo rAjavallaBaH .. 177 ..
dantabIjaH kucaPalo dAqimaH PalaSAqavaH .
akzowakaH PalasnehaH kandarAlo guqASayaH .. 178 ..
dambaro badarI kolaH karkanDUSca krakaRwakaH .
stanabIjo rAjakolo maDuro himaPenilaH .. 179 ..
kesarAmlo bIjapUro rucako mAtuliNgakaH .
ciYcA cucukrikA cukrA koSA kacukrA'mlamaYjikA .. 180 ..
ganDapatro nAgaraNgo nAraNgo maDurAmlakaH .
nimbUko'mlaraso nimbU limpAko bIjazaMQakaH .. 181 ..
jambIrako dantaSaWo jamBo jambIrajamBalO .
maDuro maDujaM vIro mADavI maDujambakaH .. 182 ..
kapitTo granTiPalako daDitTo dantaSAWyakft .
rudrAkzo nIlakaRWAkzaH SarvAkzo BUtanASanaH .. 183 ..
pAwIraM malayodBUtaM candanaM SiSiradravam .
mAhizaM raktapAwIraM lohitaM raktacandanam .. 184 ..
snigDapAtro ganDasAro guggulurDUpaBUruhaH .
AmodasAro ganDadruragururnIlalohitaH .. 185 ..
biBItakastElaPalo BUtAvAsaH kalidrumaH .
GoRwA valkataruH pUgaH kramuko dIrGapAdapaH .. 186 ..
kASmIraM GusfRaM SoRaM kuNkumaM kesaraM SaWam .
madaganDaH saptaparRaH SuktiparRo'gniBUsitaH? .. 187 ..
dIpataruH snigDadAru saralaH pUtikAzWakaH .
SrIpuzpaM devakusumaM lavaNgaM tIkzRapuzpakam .. 188 ..
saptaSiKA nAgavallI tAmbUlI BakzapatrikA .
ganDotkawo damanako daRqI tApasapatrakaH .. 189 ..
;p{0014}
tulasI suBagA tIvrA BUtaGnI vizRuvallaBA .
PaRijjako maruvakaH KarapatraH surAhvayaH .. 190 ..
CinnodBavA mftalatA guqUcI maDuparRikA .
mUrvA dUrvA maDurasA morawA tejinI mirA .. 191 ..
somavallI yajYalatA maDupuzpI surozitA .
mfgAdanI SakralatA hemapuzpI vizApahA .. 192 ..
tejovatI vahniPalA vAyasI kanakapraBA .
tAmrikA kfzRalA guYjA SiKaRqI kfzRacUqikA .. 193 ..
bfhatI‌ siMhikA vyAGrI vArttAkI kzudrakaRwikA .
mahAbalA raNgapatrI nIlI vyaYjanakeSinI .. 194 ..
SarapuNKA kARqapuNKA vIzApuNKezu puzpikA .
niSAvano dIrGaSAKaH SaRo'mlo dIrGapallavaH .. 195 ..
apAmArgaH sEkariko markawI paktikaRwakaH .
varAhakarRI turagI hayaganDA hayapriyA .. 196 ..
SatAvarI sUkzmapatrA bahumUlA mahOdanI .
Sarapatro dIrGaSara ikzuH parvI maDudravaH .. 197 ..
guqapuzpo maDuraso maDUkaH snigDapatrakaH .
hAridrA rajinI SyAmA piNgalA varavarRinI .. 198 ..
lAkzAjatuH KadirakA palASI ganDamAdanI .
alaktako jaturaso rogo nirBartsanAhvayaH .. 199 ..
vahnipuzpI tAmrapuzpI DAtakI maGavAsinI .
SaNKamUlaM tIkzRarasaM mUlakaM tIkzRakandakam .. 200 ..
granTimUlaM SiKAkandaM gfYjanaM yavanapriyam .
SfNgAwakaH SfNgakando jalavallI vizARikaH .. 201 ..
rasono lasuno rizPo mlecCakandaH sitARqakaH .
vetro veto yogidaRqaH sudaRqo mfduparvakaH .. 202 ..
SUdrapriyastIkzRakandaH palARqurmuKadUzakaH .
vAstUkaM vasu vastukaM vAstUkI SvAnacihlikA .. 203 ..
kzurapatrA snigDapatrA pAlakyaM grAmavallaBA .
karkowakA kumBaPalA kUzmARqI mUtrakfcCrahA .. 204 ..
koSAtakI dIrGaPalA pItapuzpI mahIPalA .
GfRAPalaScitraPalaH kaliNgo mAMsalAntaraH .. 205 ..
;p{0015}
DarA koSAtakI snigDA maDurA kaPapittanut .
budDiDrI SoRitarucirbimbI jIrakavIjikA .. 206 ..
vESAKajaM kawurasaM zaqBujaM himakarkawam .
kaRwAluH trapusI SItA karkawI hastikarRikA .. 207 ..
suganDAQyA vfttapuzpA mallikA vawapatrikA .
vasantadUtI vAsantI mADavI maDumallikA .. 208 ..
yUTikA gaRikA'mbazWA mAgaDI bAlapuzpikA .
yuvatIzwA hemayUTI SiKaRqI nAgapuzpikA .. 209 ..
mfdvIkA gostanI drAkzA svAdvI maDurasA'mftA .
mAlatIsumanA jAtirmunilA navamallikA .. 210 ..
ilA candravalA pfTvI bahulA ganDavIjikA .
aBayaM naladoSIrO vIrataM vIraRAhvayam .. 211 ..
GAsaH SazpaM bAlatfRaM yavasaM girivAlakam .
nIlatvak nIlarukkozaH pistAkaH picCiladrumaH .. 212 ..
mihikAmrakozaPalo dantadviw dravyanAmakaH .
vizABA mizwaPalinI pittahA mahizI stanI .. 213 ..
puzpavAso rAganAlirBadrAkzABaPalo'NguliH .
daSapatraM pItarasaM Satatvak pItakesaram .. 214 ..
sadAPalaM mizwarasamamf[mrU]taM mihikAmrakam .
ArdrakaM nAgaraM tIkzRaM SuRWyuzmA? viSvaBezajam .. 215 ..
kawukaM maricaM rUkzaM pippalI SyAmalA kaRA .
AmalI DAtrikA DAtrI seMvikA naKavIjikA .. 216 ..
aYjIrakaM kIwaPalaM mihikodumbarAhvayam .
jIrakaM SItalaM ganDi meTikA kawuvIjikA .. 217 ..
kirAtatikto BUnimbo granTilA budDidA vacA .
;c{iti SrIpaYcatattvaprakASe vfkzalatOzaDimarIciH .}
;k{BUmiBAnuH}
camUranIkinI senA pftanA vAhinI balam .. 218 ..
sEnyaM varUTinI cakraM DvajinI caturaNgiRI .
patAkikA DvajaH keturnAsIraH pftanA muKam .. 219 ..
kroSatAlaH krozaravo QakkA vijayamarddalaH .
AtAqyo dunduBiH BerI BerikA pawahAnakO .. 220 ..
;p{0016}
mfdaNgo murajo JillI JillikA kAMsyatAlikA .
veRurvaMSI muralikA surnAIkAzwaBerikA .. 221 ..
SastramastraM praharaRaM hananaM hetirAyuDam .
DanuH SarAsanaM cApaH kodaRqaH kArmukezumuk .. 222 ..
pratyaYcA siYjinI mOrvI jyA jIvA cApaqorakaH .
cApAgramawinI kowirgoDA jyAGAtavAraRam .. 223 ..
kodaRqamaDyaM talakaH CurikA KaqgaDenukA .
bARaH kalambo viSiKaH SaraH patrI SilImuKaH .. 224 ..
sAyakezU kaNkapatro nArAco mArgaRABiDaH .
tURIra izuDistURI nizaNgaH sAyakASrayaH .. 225 ..
lakzaM veDanakaM SakyaM kuWAraH paraSuH svaDiH .
karavAlo maRqalAgraH Kaqgo'sirllohapannagaH .. 226 ..
taravAristIvramArgaH kfpARaH kozamandiraH .
prAsaH kunto lohavidyut PalakaM carma cArmikam .. 227 ..
vArabARaH kaRwakakaH kavaco varmakaYcukaH .
KaqgasvasA lohadaMzwrA tomaraM nAgayoDanam .. 228 ..
pariGo lohalaguqo mudgaro druGanaH sfgaH .
BuSuRqI lohanalikA nAqikA'tiBuSuRqikA .. 229 ..
dArukA vahnicUrRAKyA suraNgA durgasarpiRI .
samaraH praDanaM yudDaM janyamAyoDanaM mfDam .. 230 ..
saNgrAmaH saMyugaH saKyaM skandanaM saMparAyakam .
hastipako hastipAlo nizAdI gajakarmavit .. 231 ..
aSvAroho vAjipAlaH sAdI ganDarvaDarmavit .
goyAnaM SakawaM zAqgaM hayagaM syandanaM raTaH .. 232 ..
nfyAnaM dolikA dolI BUpayAnaM catuzkikA .
aparADo manturAgo daRqo BUpavaliH karaH .. 233 ..
niveSaH SibiraM vastramandiramupakArikA .
vitAnaM maRqapAcCAdo vastraBittistirazkikA .. 234 ..
maDyAlokA javanikA kIlakaM BUmiSaNkukam .
;p{0017}
sannadDo daMSitaH sajJo varmmitaH kalpitAstrakaH .. 235 ..
DanurDano DanurjIvo DAnuzkaScApajIvanaH .
niryARaM gamanaM yAtrA prasTAnamaBizeRanam .. 236 ..
pAMSurDUlI rajo reRuH ketumadvEjayantikA .
agresaraH puroyAyI vaBayaM? vijayo jayaH .. 237 ..
parAjayaH pariBavaH kaSmalaM mohamUrcCane .
jeyaH Sakyo'BigantavyaH parABUtaH parAjitaH .. 238 ..
niHkASanaM nirAkAro galahastaH parAsanam .
nirvApanaM nihananaM mAraRaM parivarjjanam .. 239 ..
mftaH parAsurnirjjivaH pramItastyaktajIvanaH .
AsuH prARo vasurjIva AyurjIvitajIvane .. 240 ..
kabanDaH SIrzarahitaH SmaSAnaM pitfkAnanam .
citA cityA citiH kAzWaSayyA mftakamandiram .. 241 ..
vipattirApadduHKADiH kuRapaH SavakaH SavaH .
pragrahopagrahO banDaH kArA banDanamandiram .. 242 ..
siMhanAdo vIranAdaH kzveqA vijayaniHsvanaH .
Ato mfgavyaM mfgayA mAMsaM palalamAmizam .. 243 ..
vihaNgikA pakzipewI vAgurA mfgabanDinI .
maYjUzA pewikA pewI jAlaM jAlakajAlike .. 244 ..
KagAsanaM KagasaBA KagayazwirvihaNgikA .
BUtirviBUtiH saMpattiH koSo vasusamuccayaH .. 245 ..
jIvikA vetanaM vfttiH dravyaM dyumnaM DanaM vasu .
kArttasvaram SAtakumBaM hiraRyaM hemahAwakam .. 246 ..
rUpyaM Svetam darpaRakaM rajataM tAraSuklagU .
udumbaraM mlecCamuKaM varizWaM SulbatAmrake .. 247 ..
hemarukpittalaM rItiH loho'yastIkzRamAyasam .
sUto rasaH SamBuSukraM pArado rasarAjakaH .. 248 ..
raNgaM caNgaM trapuH SItaM nAgaM sarpAhvasIsake .
aBrakaM gaganAkASO ganDakaM SaktiSukrakam .. 249 ..
;p{0018}
bAhlIkaM rAmaWaM hiNguH karpUraM candranAmakam .
sarvasvAdurasaM kzAraM lavaRaM rocakaM balam .. 250 ..
PARwaM takraM daDisutA navanItaM suDAsitam .
AjyaM reto GftaM havyaM tejo jyotiH suDAntikam .. 251 ..
rasAtalaM baligrahaM pAtAlaM SezaveSanam .
talAtalADoBuvane nAgaloko'hiBUmikA .. 252 ..
gartto vawo BUmiKAto BUkakudBUccakasTalam .
ranDraM rokaM bilaM CidraM suziraM vivaraM vazA .. 253 ..
durgaM kowo gaQo vaprI pariKA garttamAlikA .
aSmakzepaRikA goPRA tamisraM timiraM tamaH .. 254 ..
vizvaktamaH saMtamasaM gAQaDvAntAnDatAmase .
kzIRaMtamo'vatamasaM? kadrUruragajanmadA .. 255 ..
vrIhiH SAlistandulikaH kalamaH zazWiko guqaH .
kaNguH priyaNgurnIvAro vanaSAlirmunipriyaH .. 256 ..
goDUmo varhaRo valpaH tIkzRaSUko yavo'valaH .
snehI tilo valImAzaH snigDaH santarpaRaH saraH .. 257 ..
paTyaH kulatTaH kulaTo muzwiko DUliBUnikaH .
tIkzRatElaH sarzapakaH capalA bahulA tasI? .. 258 ..
masUro mfdulo vAtI mudgo havyo'jYaBUrlaGuH .
AQakI vAtakI DanyA mArIcaScaRakaH puwI .. 259 ..
javArikA dIrGadaRqA kodravaH kaWino saraH .
grAhI Gano mawarako maruDAnyakabAjarO .. 260 ..
valAyuDaM halaM kuwwaM sItA lANgalapadDatiH .
lANgalAgraM PalaM PAlaH kzetraM DAnyAkarakzitiH .. 261 ..
sItyaM halyaM halAkfzwaM kzetrAjIvaH kfzIvalaH .
busaM kaqaNgaraH SUkastuzo daRqapalAlakaH .. 262 ..
DAnyoccayaH Kalalako rASirnistuzaDAnyakaH .
ayograM musalaH SUrpaH prasPowanamulUKalam .. 263 ..
;p{0019}
dAtraM lavitraM manTAno vESAKo manTadaRqakaH .
cAlanI titauSculhI culhikA'gnI hasantikA ? .. 264 ..
BrAzwro'mbarIzaM tatkambiH kandurdarviH KajAkikA .
fcIzakaM lohapfzWaM kawAhaH snehapAcikA .. 265 ..
maliko'liYjaro vellaH carupASI sanAsikA .
kambugrIvo GawaH kumBaH SarAvo vardDamAnakaH .. 266 ..
kamaRqalurgaRquko'bdo BARqaM pAtramamatrakam .
cazakaScandraBARqAhvaH sTAlI BojanapAtrikA .. 267 ..
BaktOdanAvannamanDaH pAyasaM kzIrikA jarA .
maRqakaH polikA polI kAkaqA'NgAramaRqakaH .. 268 ..
aNgArakarkaryANgArI kfSarA KiccikA valA .
dvEdalaM sUpakaH sUpo sUpapUzaH kawuH saraH .. 269 ..
maRqo grAhI BaktayUzo GftapUro nilApahaH .
laqquko modakaH PeRI PeRikA pUpapUpakO .. 270 ..
maDuSIrzaH KAjalAhvo lapsikA guqapizwikA .
vawako mAzaGoRwAko vawikA mAsanagnikA .. 271 ..
pEzwikA kAYjikA kAYjI parpawo mAzamaRqakaH .
tElaM tiladravaH snehaH SAkastemanatEmalO .. 272 ..
rasAlAhvA SiKariRI payasyaM daDi drapsakam .
dugDaM payaH kzIrasaYjYaM kvaTikA takramaRqikA .. 273 ..
AsurI rAjikA rAjI rAjitEmanarAGate? .
kacUrikANgajavarA SazkulyAhvA jalembikA .. 274 ..
sohAlikA pUrikAKyA guYJaH pakvAnnagucCalaH .
manTaH saktuH cipiwakaH pfTukaH kzutkzu[kzu]DABiDA .. 275 ..
lAjAstaRqulapuzpARi tfzodanyA pipAsikA .
AhAro jEmanaM leyaH kelA BuktasamujJitam .. 276 ..
;p{0020}
gomedajaM palyulanaM? cUrRaM kzAraH suDAhvayaH .
kfzRakando guqo granTI SarkarA KaRqakaH sitA .. 277 ..
;c{iti SrIyAjYikavaMSAvataMsanIlakaRWAtmajajagajjIvanasUnuveRIdattaviracite paYcatattvaprakASe BUmiBAnuH prasPUrttimagamat .}
;k{jalaBAnuH}
samudraH sAgaraH sinDuH sarasvAnarRavo'mbuDiH .
akUpAro jalaniDiH pArAvAraH payoniDiH .. 278 ..
ratnAkaraH saridBarttA yAdonATo himAMSuBUH .
sUDA pIyUzAmamftaM surAnDaH zaqrasADikam .. 279 ..
amftaM jIvanaM vAri salilaM BuvanaM payaH .
kabanDamarRomBastyoyamudakaM kakuSaM Saram .. 280 ..
SambaraM kamalaM nIraM kIlAlaM puzkaraM nalam .
jalaparyAyapatiH pASI janaparyAyaDaro'mbudaH .. 281 ..
jalaparyAyaniDirvADirjalaparyAyaBavaM kajam .
UrmistaraNgo laharI vIcirBaNgirjalodgatiH .. 282 ..
mahAkallola ullolo jalAvartto'mbusamBramaH .
nadI DunI dvIpavatI nimnagA tawinI sarit .. 283 ..
ApagA vAhinI sinDuH sravantI vakragAminI .
gaNgA BAgIraTI devanadI tripaTagAminI .. 284 ..
BIzmasUrjahnutanayA trisrotA vizRupajjanuH .
kAlindI yamunA SyAmA sUryaputrI yamasvasA .. 285 ..
narmadA somasamBUtA revA mekalakanyakA .
vipASA vyAsatanayA karatoyA sadAjalA .. 286 ..
mahAsrotasvataH sinDurawako vipraninditaH .
brahmaputro brahmaBadro nElAdreyo haritpraBaH .. 287 ..
svarRabAhurguptakaraH SoRo velApravAhakaH .
jalabindurjalakaRo vipruzaH pfzataH pfzat .. 288 ..
kUlaM tIraM taro vapro jalasImopakaRWaBUH .
vEKAnasaH pfTukacA matsyo mIno JazastimiH .. 289 ..
nirnimezo'RqajaH prozWaH SaParaH SakulaH kajaH .
kacCapaH kamaWo lozwo maRqUko vArivAlakaH .. 290 ..
dvIpo'ntarIpaM toyotTaM SAdo jaMvInakarddamO .
agADamatalasparSaM gaBIraM nimnakAntare .. 291 ..
;p{0021}
Peno jalakaPo vAriSoPako jalabudbudaH .
anDuH kUpaH prahIrvApI vApikA dIrGikA yukA .. 292 ..
nirJaro JaraRaM SElaprasravo'mbukaRAkaraH .
sarovaraM palvalakaM kAsAraH sarasI saraH .. 293 ..
padmAkaraH padmaKanistaqAgaH puzkarASrayaH .
kumudvatI kumudinI kumuccandrapra[pa]yojinI? .. 294 ..
paNkajaM kamalaM padmaM nalinaM sarasIruham .
paNkeruhaM tAmarasaM sArasaM puzkaraM kajam .. 295 ..
indIvaraM nIlapadmaM puRqarIkaM sitotpalam .
raktotpalaM kokanadaM SatapatraM kuSeSayam .. 296 ..
SAlUraH padminIkando mfRAlaM visadorakam .
kiYjalkaH kesaro'jvAMSu nEraM SevAlaSEvale .. 297 ..
sinDuvallI rAgatAliH pravAlaM vidrumAdrume .
sArdDatrivalayaH kambuH SaNKaH sUcImuKo'mbujaH .. 298 ..
SuktirmOktikamaYjUzA muktAsPowo'mbusUrpikA .
mOktikaM SOktikaM muktA svAtibindusamudBavam .. 299 ..
kEvarto DIvaro dAso nOkA nOstaraRistariH .
nOvAhakaH karRaDAro nAviko'ritracAlakaH? .. 300 ..
AsecanaM sekapAtramaritraM kenipAtanam .
kzudratIraH prakUH kolo varzABvI kamaWI quliH .. 301 ..
sEharicaktrO? makaro rAjIvaH SakulastimiH .
sahasradaMzwraH pAWInaH susiko GawikotplavaH .. 302 ..
jalasattvapatirgrAhaH ulUpI SiSumArakaH .
matsyapASI guRanikA baqiSaM matsyaveDanam .. 303 ..
naBaScaro vAyudAruH KatamAlaH payoDaraH .
vyomaDUmo jalamasirjalamuggaganaDvajaH .. 304 ..
jImUto mudiro meGo Gano DArADaro'mbudaH .
kAdambarI meGamAlA jEmUtaM meGasamBavam .. 305 ..
susvAdo maDuro mizwaH cukro'mlaH kawukaH kawuH .
;p{0022}
kazAyastUbaraH kzArI lavaRaH tiktatIkzRakO .. 306 ..
vAruRI madirA hAlA surA mEreyamAsavO .
;c{iti paYcatattvaprakASe jalaBAnuH prasPUrttimagamat .}
;k{tejoBAnuH}
BAnuH sUryo dinapatiH savitA BAskaroM'SumAn .. 307 ..
heliH praBAkarAdityO dvAdaSAtmA naBomaRiH .
hariH pataNgastaraRiH sahasrAMSurvirocanaH .. 308 ..
glOrindureRatilako nIhArAMSurniSApatiH .
candraH suDAMSuH SuklAMSurozaDISo BanAyakaH .. 309 ..
dvijarAjaH pakzajanmA kuhvanto? rohiRIDavaH .
vahniragnirvAyusaKaH kfzRavartmA tanUnapAt .. 310 ..
DanaYjayo vItihotro DUmaketurviBAvasuH .
hiraRyaretA hutaBuk jvalano havyavAhanaH .. 311 ..
kAntiH CaviH praBA dIptiH tviw rucirBA prakASikA .
arccirjvAlA vahniSiKA kIlA jihvA sPuliNginI .. 312 ..
santApaH saYjvarastApo maRqalaM cakravAlakam .
visPuliNgo vahnikaRo GarmozmozmAtapAhimAH .. 313 ..
aByantaramantarAlaM pariDiH parivezakaH .
taqitSatahfdA SampA hrAdinI caYcalA'lpaBA .. 314 ..
vidyutsOdAminI kfzRasvasA jaladavallikA .
mahendraSastraM kuliSaM Sambo vajraM pavisvaruH .. 315 ..
jawA jvAlo gfhamaRiH snehI dIpo'YjanaDvajaH .
varzAmbudaM SakraDanuScitraM rugfjurohitam .. 316 ..
gfRirgaBastiH kiraRo dIDitiScaraRo vasuH .
raSmirmarIcirusroM'SuH karo BAnuH prakASakaH .. 317 ..
arkasUte'ruRo'nUrustArkzyaBrAtA'ruRadyutiH .
kOmudI candrikA jyotsnA kalaNko lakzmalAYCanam .. 318 ..
nakzatraM tArakA tArA BamfkzamuquratnikA .
maNgalo BUmitanayo raktANgo mezavAhanaH .. 319 ..
jYo buDaScandratanayo sOmyo vEboDanAhvayaH .
gururjIvaH pItavarno DizaRo devatArcitaH .. 320 ..
kAvyo dEtyaguruH SukraH zoqaSArcirmaGABavaH .
;p{0023}
mandaH SanEScaraH kroqaH pAtaNgiH krUralocanaH .. 321 ..
ahirviDuntudo rAhuH svarBAnuH siMhikAsutaH .
aSlezABU rAhuSiro graholkA keturAvikaH .. 322 ..
grahADAro Druvo jyotIraTa uttAnapAdajaH .
jyotirmuKI dIpaSiKA dIpaleKA pradIpikA .. 323 ..
dIpadAruRikA dIpayazwikA'karayazwikA .
utpAtamadButaM jvAlA jAlolkeBrapiRacikA? .. 324 ..
BUkampaH pfTivIbAlo digdAho ridulmukaH? .
sito valakzo DavalaH pAwalaH SvetaraktakaH .. 325 ..
nIlaH SyAmaH SitaH kfzRaH pIto gOro'tipiNgalaH .
aruRo lohito raktaH kfzRalohitaDUmrakO .. 326 ..
haritpAlASaharitO citrakalmAzAkarburAH .
;c{iti SrIyAjYikanIlakaRWAtmajagajjIvanasUnuveRIdattaviracite paYcatattvaprakASe tejoBAnuH .}
;k{vAyuBAnuH}
vAyuH samIraRo'rUpo ganDavAhaH[ha] praBaYjanaH .. 327 ..
naBasvAnanilo vAtaH pavamAnaH sadAgatiH .
mAtariSvA jagatprARaH pfzadaSvo'gnisaKyaBft .. 328 ..
himaM tuzAro mihikA prAleyaM rajanIjalam .
Ganopalo meGakaPaH karakA vAriSarkaraH .. 329 ..
izwaganDo'tisuraBiH suganDi GrARatarpakaH .
AmodaH suKakfdganDo durganDaH pUtiganDakaH .. 330 ..
sparSaH saMsparSanaM tagjo jagatprARendriyodBavaH .
;c{iti SrI yA0vaM0nI0 veRIdattaviracite paYcatattvaprakASe vAyuBAnuH prasPUrttimagamat .}
;k{AkASaBAnuH}
;v{dikpAlamarIciH}
AkASo gaganaM nAkaH svargastridivamambaram .. 331 ..
antarikzaM viyadvyoma KaM vihAyo mahAvilam .
indraH SacIpatirvajrI sutrAmA pAkaSAsanaH .. 332 ..
vftrahA vAsavaH SakraH SatamanyuH sahasradfk .
vAstozpatirnAkipatirvfzAjizRurdivaspatiH .. 333 ..
pulomatanayendrARI SacI surapatipriyA .
jayantaH SakratanayaH SakrapUramarAvatI .. 334 ..
nandanaM vajjivipinaM? suDarmA maGavatsaBA .
haridASA kakubkAzWA diSA dik vyomapatrikA .. 335 ..
EndrI prAcI pUrvakakubudIcI hariduttarA .
;p{0024}
pUrvayAmyAntarAgneyI vAyavIyA'vamAtikA? .. 336 ..
avAcI dakziRA yAmyAM pratIcI paScimAstadik .
ESI pUrvottarAntarddik nErftI rAkzasArcitA .. 337 ..
Antarikzo'rdDadik brAhmI pAtAlI PaRirAjadik .
Sakro vahniryamo rakzaH pASI vAyuH SaSISvarO .. 338 ..
brahmA Seza iti proktAH pUrvAcAryErdigISvarAH .
ErAvataH puRqarIko vAmanaH kumudo'YjanaH .. 339 ..
puzpadantaH sArvaBOmaH supratIko haridgajAH .
yamaH kftAntaH SamanaH samavarttA paretarAw .. 340 ..
pretarAjaH pitfpatiH kAlo mahizavAhanaH .
niSAcaraH palalaBugrAkzasaH karburo'srapaH .. 341 ..
nErftaH kORapaH kravyAdASaro nikazAtmajaH .
pASI pracetA varuRo yAdasAMpatirappatiH .. 342 ..
pOlastyaH kinnarADISo guhyakeSo gadAyuDaH .
kuberastryambakasaKo rAjarAjo DanADipaH .. 343 ..
manuzyaDarmA Danado yakzarAw naravAhanaH .
turaNgAsyaH kiMpuruzo mayuH kinnarayakzakO .. 344 ..
SrIdodyAnaM cEtraraTamalakA yakzarAwpuram .
vimAnaM devatAyAnaM guhyakeSasya puzpakam .. 345 ..
kE[kO]lAsAdriH sTalaM putraH SrIdasya nalakUbaraH .
SevaDirniDiBaRqArO dInAraM svarRakAmbikam .. 346 ..
kalpavfkzaH samudradruH santAnaH pArijAtakaH .
devendravEdyO nAsatyAvASvineyO BizagvarO .. 347 ..
uccEHSravo'bDiturago mAtaliH SakrasAraTiH .
devo'maro ditisuto nirjjaraH tridaSaH suraH .. 348 ..
vibuDaH sumanA leKo gIrvARo mftaBojanaH .
asvapno'gnimuKo nAkI kratuBugvyomayAnagaH .. 349 ..
dEtyo'suro ditisutaH pUrvadevaH surAhitaH .
AdityA BAskarA viSvevasavastuzitAnilAH .. 350 ..
mahArAjikarudrAdyAH sADyAH proktA gaReSvarAH .
;p{0025}
kinnarApsarasaHsidDA rakzoBUtapiSAcakAH .. 351 ..
vidyADarA guhyakAKyAH SAstre'mI devayonayaH .
zaqaBijYo jino budDaH sugato'dvayavAdakaH .. 352 ..
taTAgato daSabalo mAyAdevIsuto muniH .
nAradaH parvatasaKaH surarziryudDadaryakaH .. 353 ..
nAkiveSyA svargaRikA'psarA vAranitambinI .
tilottamorvaSI ramBA sukeSI maYjuGozikA .. 354 ..
GftAcI citraleKAKyA menaketyapsarovarAH .
;c{iti dikpAlamarIciH .}
;v{SabdamarIciH}
Sabdo ninAdo ninado DvaniH DvAnaH svano ravaH .. 355 ..
niHsvAno nisvano nAdo hrAdanirGozarAvakAH[kaH] .
marmaro vastraparRotTaH siYjitaM BUzaRAravaH .. 356 ..
vIRASabdaH kvaRaH kvARo nikvARaH prakvaRAkvaRO .
pratiSabdaH pratiDvAnaM gItaM rAgo rasAravaH .. 357 ..
vAsitaM pASavArAvo hrezitaM vAjinisvanaH .
kolAhalaH kalakalo bfMhitaM gajagarjitam .. 358 ..
stanitaM meGaninado garjitaM vAridAravaH .
bibbokaH krIqanaravo BaRitaM ratajalpitam .. 359 ..
pracCA praSno'nuyogAKyaH pratyuktiH prativAcikam .
janaHSrutiH kiMvadantI kutsA nindAvigarhaRe .. 360 ..
suptiNantaM padaM vAkyaM vacanaM BAzitaM vacaH .
praRavAdiH Srutirveda AmnAyaH kaRqikA tanuH .. 361 ..
smftirvedArTaguwikA munivAk DarmasaMhitA .
itihAsaH purAvfttaM purARaM paYcalakzaRam .. 362 ..
BItiH SokAravaH kAkurupanyAso'tivANmayam .
AmreqitaM dvistriruktamuccErGuzwa[zWa]naGozaRe .. 363 ..
kaTA prabanDakalanA nutiH stotraM stutiH stavaH .
SapanaM SapaTaH SApo kroDAdduzwavikatTanam .. 364 ..
AhvAnAkAraRA'hUtirvivAdo valganaM dvayoH .
;c{iti SabdamarIciH .}
;p{0026}
;v{aRqajamarIciH}
pataNgaH patagaH pakzI KagaH patraraTo'RqajaH .. 365 ..
haMsaH SvetagarutSvetapakzo mAnasamandiraH .
rAjahaMso raktavaktracaraRo'RqajanAyakaH .. 366 ..
KaYjarIwaH KaYjanakaH cakravAko raTANgakaH .
tArkzyo garutmAn garuqo vEnateyo'RqajeSvaraH .. 367 ..
nAgAntakaH pakzisiMhaH[hvaH] kASyapirvizRuvAhanaH .
gfDro dAkzAyyako dAkzaH pattrI SenaH SaSAdanaH .. 368 ..
niSAwano divABIta ulUko vAyasAntakaH .
AtApI cilhinI cilhI wiwwiBo rawako rawaH .. 369 ..
nIlakaRWo maRigrIvo'SokaScAzaH kikIdiviH .
tAmracUqaH kukkuwakaH kfkavAkuH padAyuDaH .. 370 ..
kAkaH karawako'rizwo dviko DvANkzaH sakftprajaH .
SyAmakAko droRakAkaH kAkolaH kAkanAyakaH .. 371 ..
kAkapuzwo vanasaKaH kokilaH pikapa[pA]YcamO .
SiKI mayUro'BrasaKaH kekI barhI BujaNgaBuk .. 372 ..
pakzivyAGrastIkzRatuRqo naKaSastraH KagAntakaH .
cawakadviw krUrapAtaH krUradfk KagacitrakaH .. 373 ..
kukkuBastittiro lAvo jIvo vAweyako kawiH .
SyAmA kumArI durgomA podakI BUmidArikA .. 374 ..
kapiYjalaH pakzimallaH cakoro raktalocanaH .
kuraNgalIlo'nilajaH piNgalo rAtrisaYcaraH .. 375 ..
kfzRacUqaH kfmiripurvulvulo nIlapiNgalaH .
sArikA smArikA sArI pArAvatakapotakO .. 376 ..
kIraH SukaH KagabuDaH kEdAraH SAlmalipriyaH .
haMsastrI varawA haMsI kAdambaH kalahaMsakaH .. 377 ..
BAradvAjaH pakzimunirdaDitTaH pARqupakzatiH .
alirmilindo Bramaro lambo maDupo'sitaH .. 378 ..
SilImuKo maDukaraH zawpadaH puzpaDUlipaH .
;p{0027}
dIpapriyaH SalaBakaH pataNgo jyotirantakaH .. 379 ..
BamBarA makzikA nIlA Kadyoto jyotiriNgaRaH .
araRyamakzikA daMSaH saraGA maDumakzikA .. 380 ..
CadaHpatraM garutpakzaM patatraM puNKamARqajam .
caYcustrowiH caYcukikA pakzatiH pakzamUlakam .. 381 ..
saMqInoqqAnakoqqInA uqqiyAnaM KageritAm .
stokasaNGAtanikaravrAtavyUhasamUhakAH .. 382 ..
AvalirvITikA paNktiH SreRI leKA paramparA .
koSA[Sa]RqaM peSikA peSI kulAyo nIqakoware .. 383 ..
gfhAsaktAH KagAH CekAH guhyakA gfhavAsinaH .
;c{iti aRqajamarIciH .}
gaReSaH pArvatIputro herambo gaRanAyakaH .. 384 ..
dvEmAturo viGnarAjo lambodaragajAnanO .
zaqAnanaH SaktiDaraH SarajanmA'gniBUrguhaH .. 385 ..
kArttikeyastArakajitkumAraH krOYcadAraRaH .
JazaketuH smaro mAraH puzpaDanvA manoBavaH .. 386 ..
SambarAriH paYcaSaraH pradyumno'naNga AcyutiH .
ambikA caRqikA durgA mfqAnI menakAtmajA .. 387 ..
aparRomA hEmavatI SivA'mbA giriSapriyA .
SivaH SamBurmahAdevo rerihARo'nDakadvizat .. 388 ..
gaNgADarastrinayanaH SaNkaraScandraSeKaraH .
rudraH sTARuH paSupatirBagaH SUlI pinAkaDfk .. 389 ..
vfzANko nIlakaRWeSO BagAlI tripurAntakft .
pinAkaH SamBukodaRqo jawAjUwaH kaparddakaH .. 390 ..
pramaTAdyAH pArizadAH nandiBfNgyAdayo gaRAH .
brAhmI mAheSvarI kAlI kOmArI SakravallaBA .. 391 ..
aparAjitA nArasiMhI cAmuRqetyazwamAtaraH .
SataDAmA pfzRigarBaH pAYcajanyaDaro'cyutaH .. 392 ..
gadI nArAyaRo vizRurvEkuRWo vizwaraSravAH .
trivikramo vAsudevaH kOstuBI garuqaDvajaH .. 393 ..
hfzIkeSo hariH SOriH SrIvatsANko ramApatiH .
;p{0028}
kOmodakI vizRugadA SOricakraM sudarSanam .. 394 ..
SAraNgAcyutakodaRqO pfzRigarBAsinandakO .
indirA'bDisutA lakzmI kamalA kamalAlayA .. 395 ..
vizRupriyA lokamAtA ramA mA SrIH SaSisvasA .
halAyuDaH kAmapAlo revatIramaRo balaH .. 396 ..
balaBadraH pralambArirbaladevo'cyutAgrajaH .
AtmaBUH sfzwikfdbrahmA caturvaktraH prajApatiH .. 397 ..
hiraRyagarBo druhiRo viraYciH surapUrvajaH .
ajaH pitAmahaH srazwA padmayoniH SrutIkzakaH .
sAvitrI vedajananI gAyatrI brahmavallaBA .. 398 ..
iti nigadita ezaH SAbdikAnandakAri-
rucirucirasuvarRodBAsamAnaH prakASaH .
kzitigaganaturaNgakzoRisaNKye'rkavarze (1701)
SuciDavalasuzazWyAM BAnuvAre ca haste .. 399 ..
paYcatattvaprakASo'yaM veRIdattena DImatA .
prakASitaH prakASArTaH SrIviSveSakfpAjYayA .. 400 ..
;c{iti SrIyAjYikavaMSAvataMsanIlakaRWAtmajajagajjIvanasUnuveRIdattaviracite paYcatattvaprakASe AkASaBAnuH .}
;c{samAptaScAyaM paYcatattvaprakASo nAma granTarAjaH .}
SrImanmADavasUnunA suvilasacCAstrajYatASAlinA .
sacCIlEkaguRAbDinA giriDareRAsAditaH sADunA .. 401 ..
kASyAM vaMSIDarAjYAprakalanapawunA jAyatAM tatsuKAya .
SrImadveRIprasAdAdbahutarasamayaM paYcatattvaprakASaH .. 402 ..

