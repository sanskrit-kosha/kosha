;METADATA
;title{SabdaratnapradIpa}
;author{ajYAta}
;bookFullName{SabdaratnapradIpa}
;bookSeriesDetails{rAjasTAna purAtana granTamAlA granTANka 19}
;editor{Prof. Dr. Hariprasad Shastri}
;editorQualifications{M.A., Ph.D. (Bombay), (Asstt. Director, B. J. Institute of Learning and Research, Gujarat Vidya Sabha, Ahmedabad}
;publisher{Rājasthāna Purātana Granthamālā, Published by the Government of Rajasthan, A series devoted to the Publication of Sanskrit, Prakrit, Apabhraṁśa, Old Rajasthani-Gujarati and Old Hindi works pertaining to India in general and Rajasthan in Particular. Printed by order of the Director, Rajasthan Oriental Institute, Jaipur by Gopalanarayana Bahura}
;pressDetails{jayanti dalAla, vasaMta priRwiMga presa, GIkAMwA roqa, ahamadAbAda}
;publicationYear{1956 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{SBRP}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. Google OCR for providing us raw OCR data to work with. 3. Dr. Dhaval Patel for spending time to proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{homo}
;pagenum{true}
;linenum{false}
;chapterArrangements{kanda.}
;newVerseNumbersAtChangeOf{kanda}
;newLineNumbersAtChangeOf{never}
;version0.0.1{17 January 2020}
;version0.0.2{01 March 2020}
;version0.0.3{07 March 2020}
;version0.0.4{07 March 2020}
;version0.1.0{07 March 2020}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;p{0001}
;c{SabdaratnapradIpaH .}
;k{praTamo muktakaH}
;c{praTamo muktakaH .}
SudDavarRamanekArTaM SabdamOktikamuttamam .
kaRWe kurvanti vidvAMsaH SradDaDAnA divAniSam .. 1 ..
SabdAmBoDiryato'nantaH kfto'pyAgamasaMBavAt .
svAnuvAcEkamAnAya tasmE vAgAtmane namaH .. 2 ..
sarasvatyAH prasAdena kavirbaDnAti yat padam .
prasidDamaprasidDaM vA tat pramARaM ca sADuBiH .. 3 ..
SivaM BadraM SivaH SamBuH SivA gOrI SivA'BayA .
SivaH kIlaH SivA krozwrI BavedAmalakI SivA .. 4 ..
gOrI SivapriyA proktA gOrI gorocanA matA .
gOrI syAdaprasUtA strI gOrI SudDoBayAnvayA .. 5 ..
haririndro harirBAnurharirvizRurharirmarut .
hariH siMho harirBeko harirvAjI hariH kapiH .. 6 ..
hariraMSurharirBIrurhariH somo hariryamaH .
hariH Suko hariH sarpaH svarRavarRo hariH smftaH .. 7 ..
;p{0002}
maDurmadyaM maDu kzOdraM maDu puzparasaM (?so) mfduH .
maDurdEtyo maDuScEtro maDUko'pi maDu[H] smftaH .. 8 ..
kzudrA veSyA nawI kzudrA kzudroktA maDumakzikA .
asahizRuH smftaH kzudraH kzudrA syAt kaRwakArikA .. 9 ..
vAho yugyaM Gano vAhaH pravAho vAha ucyate .
vAho mAnaviSezaSca vAho bAhuriti smftaH .. 10 ..
izwakAdicayo hAro hAro muktAgaRaH smftaH .
hAro mApaviSezaSca hAraSca kzetramucyate .. 11 ..
AtmA BAvo mano BAvo BAvaH sattA Bavo'pi ca .
BAvaH pUjyatamo loke padArTo BAva izyate .. 12 ..
kuTA kanTA samAKyAtA kuTaH syAt karikambalaH .
kuTaH kuSaH kuTaH kIwaH prAtaHsnAyI dvijaH kuTaH .. 13 ..
kuSe kAle tile cCAge kambale salile'mbare .
dOhitre KaqgapAtre'gnO kutapAKyA pravarttate .. 14 ..
bARe vAci paSO BUmO diSi raSmO jale'kzaRi .
svargge mAtari vajre'gnO muKe satye ca goDvaniH .. 15 ..
SriyAM yaSasi sOBAgye yonO kAntO mahimni ca .
sUrye saMjYAviSeze'pi mfgANke'pi BagaH smftaH .. 16 ..
parjanye rAjYi gIrvvARe vyavaharttari Bartari .
mUrKe bAle jigIzO ca devoktirnari kuzwi(?nti)ni .. 17 ..
tUryAsye'siPale padme kuYjarAgrakare divi .
dvIpe tIrTe nimitte ca viSizwe puzkaraDvaniH .. 18 ..
;p{0003}
mUrDni citte jale kAye muKe brahmaRi mArute .
kAme kAle suvarRe ca kaH Sabdo draviRe DvanO .. 19 ..
jIve rAjYi ravO Darme tapasvini turaMgame .
site pakziviSeze ca haMsaSabdo hare'pi ca .. 20 ..
raso jalaM raso harzo rasaH SrfNgArapUrvvakaH .
rasaH puzpAdiniryAsaH pArado'pi raso vizam .. 21 ..
kzIre puzparase toye maRqe madye Gfte'sfji .
saptasvarTezu kIlAlaM kaTayanti manIziRaH .. 22 ..
tilapizwe male mAMse kambale komale'sTani .
vatse kzIbe bale prAjYAH palalaM paricakzate .. 23 ..
haye pucCe Dvaje puRqe SEle puMsi guRADike .
vitte DAmani BUzAyAM lalAmetyuttame smftam .. 24 ..
vasuH sUryo vasurvahnirvasvarccirvasavoM'savaH .
vasu ratnaM vasu dravyaM vasavo'zwO DarAdayaH .. 25 ..
akzarARi smftA varRA varRAH SvetAdayo guRAH .
varRA nAwyAmuKe gATA varRA jYeyA dvijAdayaH .. 26 ..
Suklo varRo'rjuno nAma pARqavo'pyarjjunaH smftaH .
arjunastfRajAtiH syAdarjunaH kakuBo drumaH .. 27 ..
;p{0004}
vraRasyAvaraRaM pawwaH pawwo BUrjAhitAkzaraH .
vIradIkzApawaH pawwaH pawwaH syAdaDivAsanam .. 28 ..
baliH pUjopahAraH syAd balirdAnavapuMgavaH .
baliH strImaDyaBAgormirbaliScarma jarAkftam .. 29 ..
ranDre vastre taTA maDye vyavaDAne'ntarAtmani .
bahiryoge'vakASe ca viSeze vyasane'ntaram .. 30 ..
arizwaM gfhamityuktaM arizwo vfzaBAsuraH .
kAkanimbAvarizwO cArizwaM kzemamiheritam .. 31 ..
indriyaM kambalaM jYeyaM kambalo romajaH pawaH .
kambalaSca gavAM sAsnA kambalaM kamalaM smftam .. 32 ..
maRqalaM vartulaM proktaM saMGAto maRqalaM smftam .
maRqalaM BUmiBAgaSca maRqalaM su(?sa)ramAsutaH .. 33 ..
kuntalaH keSaparyAyaH kuntalo deSavAcakaH .
kuntalaH sUtraDAraSca kuntahastaSca kuntalaH .. 34 ..
maRirliNgAgrimo BAgo maRiH prokto BagaDvajaH .
maRiH kUpamuKotseDaH padmarAgAdiko maRiH .. 35 ..
tantraM SAstraM kulaM tantraM tantraM sidDOzaDikriyA .
tantraM suKaM balaM tantraM tantraM vapa(?ya)nasADanam .. 36 ..
netraM vastraviSezaH syAt netraM cakzurudAhftam .
parAvarttaguRo netraM netraH kastUrikAmfgaH .. 37 ..
;p{0005}
vAtAdiprakftirDAturDAtuH SElodBavaH smftaH .
kriyABAvaH smfto DAturDAturdeharasAdikaH .. 38 ..
kARqo bARastulA kARqaH kARqaH saMpAta izyate .
kARqaH kAlo balaM kARqaM kARqaM mUlaM tarorapi .. 39 ..
suDA prAsAdaBAgdravyaM suDA vidyut suDAmftam .
suDeha BojanaM jYeyaM suDA DAtrI suDA snuhI .. 40 ..
velA kAlaviSezaH syAt velA sinDujalodDatiH .
velA sevANgulicCedo velA droRyAntarAvaniH .. 41 ..
utsave ca prakozWe ca muhUrtte niyame taTA .
kzaRaSabdo vyavasTAyAM samaye'pi nigadyate .. 42 ..
BrURo BIrurdvijo BrURo BrURo garBASayASrayaH .
BrURo'ntyajaH SiSurBrURo BrURo vikala ucyate .. 43 ..
SrezWa indra iti KyAto devarAqindra ucyate .
SabdAdivizayAH paYca prasidDA indrasaMjYayA .. 44 ..
ahirdEtyaviSezaH syAt sUryo'hirahiraDvagaH .
BujaMgo'hi[H] samAKyAtaH siMhikAsUnurapyahiH .. 45 ..
vyAlo'hiH SvApado vyAlo vyAlaH syAd vyAkulaH karI .
pramAdavAn naro vyAlo siMho vyAla udAhftaH .. 46 ..
payasvinyarjunI DenurDenuH kuYjarakAminI .
asiputrI smftA DenurDenurvfttiH SuBaMkarI .. 47 ..
Darmmo vfzo vfzaH SrezWo vfzo gOrmUziko vfzaH .
vfzo balaM vfzaH kAmo vfzalo vfza ucyate .. 48 ..
;p{0006}
SalirmUrKaH SalirBfNgaH SaliH kIlaH SalirgadaH .
SaliH parvvaviSezaSca SaliH kalirudAhftaH .. 49 ..
yogo jyAtirviSezaSca saMyogo yoga ityapi .
yogaScAgAmilABaH syAt samADiryoga ucyate .. 50 ..
sItA lakzmIrumA sItA sItA sasyADidevatA .
sItA sIraDvajApatyaM sItA mandAkinI matA .. 51 ..
AdimaH kzatriyo nABirnABiScakrasya piRqikA .
kuwumbasyAgraRIrnABirnABirnimnodarA matA .. 52 ..
gotraM nAmAnvayo gotraM gotraSca DaraRIDaraH .
gotrA vasuMDarA proktA gotraH satyavacaH smftaH .. 53 ..
Gano meGo GanaM sAndraM kAMsyatAlaDvanirGanaH .
Gano mandro GanaM nityaM GanaH syAllohamudgaraH .. 54 ..
rAmA strI jAmadagniSca rAmo rAmO sitAsitO .
rAmaH paSuviSezaSca rAmo daSaraTAtmajaH .. 55 ..
vItarAgo jinaH prokto jino nArAyaRastaTA .
kandarpaH syAjjinaScEva jinaH sAmAnyakevalI .. 56 ..
SukraM dehavatAM bIjaM SukramakzirujaM viduH .
jyezWamAsaH smftaH SukraH Sukro dEtyapurohitaH .. 57 ..
vIRAdaRqaH pravAlaH syAt pravAlaH pallavo navaH .
pravAlo vidrumaH proktaH pravAlaH prabalo mataH .. 58 ..
;p{0007}
koRo'Svo mahizaH koRaH koRaH kowiriti smftaH .
koRo gfhEkadeSaH syAt koRo vIRAdivAdanam .. 59 ..
tAlaH kAlakriyAmAnaM tAlaM pAtAlamizyate .
vfkzaBedaH smftastAlaH tAlaH karatalaDvaniH .. 60 ..
kAzWA daSA kakuB kAzWA kAzWA proktA vasuMDarA .
kAzWA kAlaviSezaH syAt kAzWaM dAru nigadyate .. 61 ..
palASo rAkzasaH KyAtaH palASaSCadanaM smftam .
palASo harito varRaH palASaH pASa ucyate .. 62 ..
satraM gfhaM DanaM satraM satraM dAnamiheritam .
satraM DAma vanaM satraM satraM saccaritaM matam .. 63 ..
kalAsu kuSalaH kalpaH kalpo jYeyo nirAmayaH .
kalpaM kAlamiti proktaM kalpaM madyamiti smftam .. 64 ..
vizwaro barhizA(?zAM) muzwirvizwaraM jYeyamAsanam .
vizwaro vfkza ityukto vizwaraH kratureva ca .. 65 ..
saBA samitirityuktA samitiH saMyugAvaniH .
samitiH samayo jYeyA samitiH saMgatiH smftA .. 66 ..
sitaH SuklaH sito vfdDaH sitaM rajatamucyate .
sAyako'pi sito jYeyaH sito dEtyapurohitaH .. 67 ..
citrakaM tilakaM proktaM citrakaH SvApado mataH .
citrako mUlajAtiSca citrako vyantaro mataH .. 68 ..
;p{0008}
DAtakI procyate DAtrI DAtrI cAmalakI matA .
DAtrI vasuMDarA KyAtA DAtrI syAt stanadAyinI .. 69 ..
droRaH syAt kOravAcArye(?ryo) droRaH kAka itIritaH .
droRo giriviSezaH syAd droRaH syAccaturAQakaH .. 70 ..
jayantI nagarI proktA jayantI cewakAnujA .
jayantyOzaDaBedaH syAt jayantI SakrasaMBavA .. 71 ..
rohitaH SakrakodaRqo rohito matsyapuMgavaH .
rohito lohito varRo mfgajAtiSca rohitaH .. 72 ..
balo halI balaM sEnyaM balaM sattvaM balOzaDI .
ratnayonirbalo dEtyo balA lakzmIrbalA mahI .. 73 ..
pratigraho dvijagrAhyaH sEnyapfzWaM pratigrahaH .
pratigraho'nubanDaH syAt pratigrAhaH pratigrahaH .. 74 ..
kumAtfkaM kadambaH syAt kadambo viSiKo mataH .
kadambo vfkzaBedaSca kadambo nirguRaH pumAn .. 75 ..
priyako bIjasAro druH priyako dvIpicitrakaH .
priyakaH priyatoyaH syAt priyako muktakavratI .. 76 ..
akzo biBItako vfkzaH pASako'kzo'kzamindriyam .
akzo rAvaRirityuktaH kulyamakzaM ca nimnagam .. 77 ..
cakraH pakziviSezaSca cakraM vyAvartanaM matam .
cakraM rAzwraM ca saMGaSca raTANgaM cakramAyuDam .. 78 ..
satyasaMDaH Karo jYeyaH Karo'pi paruzo mataH .
Karo rAsaBa ityukto vyavahArapawuH KaraH .. 79 ..
;p{0009}
jAtiH syAt sahajAKyAnaM mAlatI jAtirucyate .
gotrAdi janma jAtiSca jAtiScullIti kaTyate .. 80 ..
govizARaM PaRo jYeyo BujaMgamaPaRaH PaRaH .
PaRA jawA PaRA kfzRA PaRA manTAnakuRqalI .. 81 ..
tilako vfkzaBedaH syAt tilako binducitrakam .
tilakaM klomasaMjYaM syAt praDAnaM tilakaM matam .. 82 ..
ganDarvo devajAtiH syAt ganDarvaH syAt turaMgamaH .
ganDarvaSca smfto gAtA ganDarvo mfgapuMgavaH .. 83 ..
SfNgaM praDAnamicCanti SfNgaM ca SiKaraM viduH .
SfNgaM vizARamityAhuH SabdakoSavicakzaRaH[RAH] .. 84 ..
sAraMgaH kuYjaraH KyAtaH sAraMgaScAtako mataH .
sAraMgaH parvato jYeyaH sAraMgo hariRaH smftaH .. 85 ..
karaRaM kAraRaM vidyAt karaRAnIndriyAni ca .
karaRo jAtiBedaSca kzetraM karaRamizyate .. 86 ..
puRqarIkaH smfto vyAGraH puRqarIkaH kamaRqaluH .
puRqarIkaH sito varRaH puRqarIkaM saroruham .. 87 ..
kamalaM kamalaM proktaM kamalaM candramA Bavet .
kamalaM kramayugmaM ca kamalaM mastakaM viduH .. 88 ..
kamalaM jalamAKyAtaM kamalo hariRaH smftaH .
kamalo jaladaH proktaH kamalaM mukuwaM viduH .. 89 ..
apatye'Ta pfTivyAdO kAle'tIte rAkzase .
prete prARini kInASe BUtaSabdaM pracakzate .. 90 ..
;p{0010}
saraBo'zwApado jYeyaH svarRamazwApadaH smftaH .
kilItako'zwApadaH syAt kfmijAtirudAhftaH .. 91 ..
bAlaH keSo jalaM bAlaM bAlaM kASatfRaM taTA .
bAlakaM ganDadravyaM ca jawAjUwaM ca bAlakam .. 92 ..
bAlakaH Kecaro vyAGro bAlakaH pfTukastaTA .
bAlaH sarpaH SiSurbAlo bAlo vega udAhftaH .. 93 ..
SyAmA rAtristrivft SyAmA SyAmA strI mugDayOvanA .
SyAmA priyaMgurAKyAtA SyAmA syAd vfdDadArikA .. 94 ..
SuBA suDA SuBA hatyA BagakzIrI SuBA matA .
SuBaM SreyaH SuBA SoBA SuBA proktA harItakI .. 95 ..
kAntAraM kAnanaM proktaM kAntAra[H] pAkaSAsanaH .
ikzuBedaSca kAntAraH kAntAro durBarodaraH .. 96 ..
KarjUraM PalaBedaSca KarjUraM rajataM matam .
KarjUraH kzudrajAtiH syAt KarjUrastfRagoDikA .. 97 ..
guruH pitA gururjyezWo gururdevapurohitaH .
durvAho'pi guruH prokto guruH SizyABizekadaH .. 98 ..
;c{iti SabdaratnapradIpe SlokADikAraH praTamo muktakaH ..}
;p{0011}
;k{dvitIyo muktakaH}
;c{dvitIyo muktakaH .}
itaH praBftyanekArTAH SabdAH SlokArDagAminaH .
veditavyA buDEH paScAt pratyaMhri kftasaMgrahAH .. 1 ..
tawo vapraH pitA vapro vapraH prAkAra ucyate .
sarpo vyAqaH SaPo vyAqo vyAqo jYeyaScatuzpadaH .. 2 ..
aNge dArezu SayyAyAM talpaSabdo viDIyate .
tArAsvagnO gfhasTAne DizRyamAhurmanIziRaH .. 3 ..
aBiKyeti samAKyAtA kIrttO ca kAntO ca nAmni ca .
ramBA devANganA proktA ramBA syAt kadalIti ca .. 4 ..
mocA Kalyeti viKyAtA mocApi kadalI matA .
kakzeti BavanAntarBUrme(? me)KalAgajarajjuzu .. 5 ..
syAdAzAQe viSudDe'gnO Sukre'nupahate SuciH .
Sakre'pi vArzike meGe mattanAge GanAGanaH .. 6 ..
saMkzepe Baktasitke(kTe) tucCaDAnye pulAka-vAk .
ca(ba)le maruti mAsArdDe pakzo'BiBavapArSvayoH .. 7 ..
vfkzaBede karIraH syAt Gawe vaMSANkure'pi ca .
dehe dArezu kedAre kzetraM budDEH(? dDe) prakIrttyate .. 8 ..
SrezWaM kambalamalpaM ca vidyAdekAkza(Kya)yA buDaH .
niryUho nirgate pIqAnisarggadvAraBUmizu .. 9 ..
aviSabdo ravO meGe parvate'pi nigadyate .
mfgaparvatamantrezu nikfzwe'pi ca saMvaraH .. 10 ..
;p{0012}
Duno(?) Dave ca damBe ca gahvare gahane'pi ca .
nyAye tulye viDO kAle daRqe vitte ca kalpa-vAk .. 11 ..
Atmeti brahma-DI-deha-mano-yajYa-Dftizvapi .
paryAptO Sikzite puRye kzeme ca kuSalaDvaniH .. 12 ..
pratyayaH SapaTe Cidre viSvAsAstitvahetuzu .
padaM sTAne paritrARe krame vastupratizWayoH .. 13 ..
doze vyapagame daRqe syAdatyaya iti SrutiH .
svaBAve tejasi sTAne DAmaSabdo nigadyate .. 14 ..
jYAtA(tO) cAtmani cAtmIye Dane svAKyA prayujyate .
kUwAKyAnftayantrAByAM Gane mAyADarezu ca .. 15 ..
paricCede pramARe'lpe mAtrAKyA parikIrttyate .
iqASabdaSca pAnIye BUmO vA vyasane mataH .. 16 ..
sADu-sattA-praSasyezu trizveva saditi DvaniH .
praDAne rAjyaliNge ca kakudAKyA pravartate .. 17 ..
mAnamaRqanayornizko nizko dInArarukmayoH .
yugme(gya)saMyogayoraNkaH syAdaNko leKyalakzmaRoH .
viSiraske nare nIre kabanDAKyA Kale'pi ca .. 18 ..
marO vfkzaviSeze ca Danvan-SabdaSca kArmuke .
akziloma smftaM vartma vartma mArgaSca kaTyate .. 19 ..
varzma gfhapramARaM syAd varzma dehaSca kaTyate .
dAyAdaH sahanaH(jaH) prokto dAyAdastanayaH smftaH .. 20 ..
;p{0013}
vigraho vEryavaskando vigraho vapurucyate .
prakozWaH kUrpparasyADaH prakozWo dvArakozWakaH .. 21 ..
proktaM vitAnamullocaM vitAnaM SUnyamucyate .
satI dAkzAyaRI devI saccaritrAbalA satI .. 22 ..
vaDUrnArI vaDUrBAryA vaDUH putravaDUH smftA .
Bakze kaSipurityuktiH prAvAraH kaSipurmataH .. 23 ..
Aqambaro gajArAvastUryanAdaSca BaRyate .
kaparddo harajUwOGaH kaparddaH SvetakAkiRI .. 24 ..
tUbaro nirvizARo gOrni[H]smaSrustUvaraH pumAn .
pApIyAMso nfSaMsAH syurnfSaMsA vandino matAH .. 25 ..
SAradastu SaratkAlaH syAdaDfzwaSca SAradaH .
upahvaro rahaHsTAnaM samIpaM syAdupahvaraH .. 26 ..
kaSmalaH syAt piSAcaSca kaSmalo moha ucyate .
avajYA kaTyate rIQA rIQA gatirapIkzate(zya)te .. 27 ..
prasvedo'pi nidAGaH syAt nidAGo grIzma ucyate .
keturgrahaviSezaH syAd DvajaH keturudAhftaH .. 28 ..
vardDanaM CedanaM proktaM vardDanaM vfdDirizyate .
kaSerukaM jale kande pfzWAsTi syAt kaSerukam .. 29 ..
nivAtamASrayaM vidyAdaBinnaH kavacastaTA .
kInASaSca kadaryaH syAt kInASO yamakArzakO .. 30 ..
;p{0014}
nAgo vfkzaviSezaH syAd nAgO vAraRapannagO .
kulaM saMGaH kulaM gotraM SarIraM kulamucyate .. 31 ..
pUgaM pUgIPalaM jYeyaM taTA pUgaM kadambakam .
jYeyAH sumanaso devAH kusumAni ca sajjanAH .. 32 ..
kusumaM puzpamityAhuH strIrajaSca tadAKyayA .
DavaH patirDavo BIrurvfkzajAtirDavo mataH .. 33 ..
tryambakastAmraDAtuH syAt tryambakaSca trilocanaH .
siPA sePAlikA proktA siPA SiKA siPA jawA .. 34 ..
puRyaM suvihitaM karmma pavitraM puRyamucyate .
brahma vEjYAnamityuktaM brahmA pOnarBavo mataH .. 35 ..
Kalo rASiH Kalo nIcaH KalaH piRyAka ucyate .
SAlA SlAGA SilA SAlA SAlA SAKA ca veSmanaH .. 36 ..
mAlyo mAnyaH sTiro mAlyo mAlA mAlyamudAhftam .
rAQA deSaviSezaH syAt SoBA rAQABiDIyate .. 37 ..
palaM mAMsaM palaM mAnaM palo mUrKaH palA tulA .
AliH sahacarI jYeyA paNktirAliH prakIrttitA .. 38 ..
dalamardDaM dalaM parRaM dalaM hastyAdi sADanam .
AjiH syAt samaBUBAgaH saMgrAmo'pyAjirucyate .. 39 ..
pratijYA saMgaro jYeyaH saMgrAmaH saMgaro mataH .
ulUkaH puruhUtaH syAt puruhUtaH puraMdaraH .. 40 ..
amftaM vAri vijYeyaM devaBojyaM taTAmftam .
kuntyA BUmiH samAKyAtA kuntyA kuntakadambakam .. 41 ..
antake'jagare kunte mftyuH syAnmaraRe'pi ca .
saMpA vidyut patiH saMpA saMpA SaNKaDvanirmataH .. 42 ..
;p{0015}
piRqe'Ta kitave dyUte durodara iti SrutiH .
dIptO dfzwO ca tArAsu jyotiHSabdo'BiDIyate .. 43 ..
rogArttaBAgyamUQAlpA mandAH proktA vicakzaREH .
SAstraM pramARamicCanti sTitihetuM ca kovidAH .. 44 ..
hariRaH pARquro varRaH kuraNgo hariRo mataH .
karawaH kAtaro jYeyaH karawo DvANkza ucyate .. 45 ..
kaNkarewuH smfto gfDraH kaNkarewuramarzaRaH .
prADvaM banDanamicCanti prADvaM praDvaM sUrayaH .. 46 ..
sODAvayavavijYAnagamanezu kalA matA .
tuzAraH kzudrapAzARastuzArastuzaveRizu .. 47 ..
maRiH koliMjaro jYeyo maRiko maRireva ca .
vizaM pAnIyamityuktaM vizamantakaro rasaH .. 48 ..
vAjamannaM garud vAjo vAjaM pIyUzamizyate .
vrajo gozWo vrajo mArggo vrajaH saMGo vrajo gaRaH .. 49 ..
vIryaM SakraM balaM vIryaM vIryaM bIjamudAhftam .
nakzatrasya maGA nAma kundasya kalikA maGA .. 50 ..
dvijihvaH sUcako jYeyo dvijihvastu BujaMgamaH .
vijYeyaM SayanaM SayyA SayyA pustakasaMcayaH .. 51 ..
tarasaM mAMsamAKyAtaM tarasaM balamucyate .
vAruRI madirA jYeyA paScimA dik [ca] vAruRI .. 52 ..
mandurA vAjiSAlA syAdAvAsorRaM ca mandurA .
sUnftaH Sikzito marttyaH sUnftaH satyavAk smftaH .. 53 ..
kIkaso vAnaro'Bi(pi) syAt kIrttyate cAsTi kIkasam .
romanTaH syAt paSUdgAro romanTaH kIwavarttanam .. 54 ..
;p{0016}
haridrA rajanI proktA rajanI ca viBAvarI .
pariGaH pariGAtaH syAt pariGo daRqa izyate .. 55 ..
DarA pfTvI DarA DArA DaraH SElo DarA DftiH .
kratO kroDe taTA dEnye manyuSabdaH pracakzyate .. 56 ..
saralo devadAruSca saralaH saralo mataH .
bahulAH kfttikA jYeyA gAvaSca bahulA matAH .. 57 ..
mUlaH pudgalakaH kandaH kando vArija ucyate .
mAnadaRqanayornizko nizko dInArarukmayoH .. 58 ..
karo hastaH karo raSmiH karaH karzakaSoDanam .
dvandve dunduBirakzezu dunduBiH syAt taTAnakaH(ke) .. 59 ..
KyAtaM vipinamudyAnamudyAnaM gamanaM matam .
uparyaByaDike prasTe viduragraM vipaScitaH .. 60 ..
nivfttAvaBiDeye'rTo Dane coktaH prayojane .
vardDanI vArGawI(?vA GawI) proktA vardDanI tfRakUrcikA .. 61 ..
kuNkumaM ruDiraM proktaM ruDiraM kzatajaM matam .
nandanaH svasamaH putro nandanaM SakrakAnanam .. 62 ..
mAnasaM cittamityuktaM mAnasaM trEdivaM saraH .
DAvanaM SoDanaM proktaM DAvanaM SIGravarttanam .. 63 ..
syandanAKyA drumasrAve syandano raTa ucyate .
turAyaRamasaMgoktiH kriyAhInasturAyaRaH .. 64 ..
;p{0017}
parAyaRaM ripusTAnaM tatparaSca parAyaRaH .
karipfzWe kule veRO vaMSAKyA kaviBirmatA .. 65 ..
jawAjUwe SiKaRqoktiH kalApe ca SiKaRqinaH .
SizwaBAjanadehezu pAtraSabdaH pracakzyate .. 66 ..
pAdatrARe dale pakze leKyavastuni patra-vAk .
dravye'sipariDAne'pi kriyApAne'pi koSa-vAk .. 67 ..
haMse'gnO garuqe candre dvijarAja iti DvaniH .
kEvartte'pi ca kEvarttaH kEvarttaH salilecaraH .. 68 ..
pippalAKyA jalAsvacCavastrakarttanavastuzu .
candramAScandano jYeyaScandanaM malayodBavam .. 69 ..
sakalA vrIhayaH sasyaM vijYeyAH sasyamikzavaH .
dfzadyaraRyasasye ca kuruvinda iti SrutiH .. 70 ..
karavIraSca mAraH syAdaNguzWaH karavIrakaH .
kariRAM banDanasTAnaM vAri vAri jalaM matam .. 71 ..
pracU(cu)raM BUri vijYeyaM BUri kAYcanameva ca .
sUdaH syAtsUpakAraSca sUdo jYeyaH kuraMwakaH .. 72 ..
Bazako durjano jYeyo BazakaH saramAsutaH .
sUto BAskara ityuktaH sUtaH sAraTirucyate .. 73 ..
pratiroDakastu cOro durjjanaH pratiroDakaH .
sOvIro'Sma(Sva)viSezaH syAt sOvIraM kAYjikaM matam .. 74 ..
;p{0018}
dOrmanasyaM GfRA proktA GfRA ca karuRA matA .
BaNgaH palAyanaM vIcirBaNgo BaNgaSca BaYjanam .. 75 ..
tIkzRaM tIvraM samAKyAtaM tIkzRaM lohamuSanti ca .
mArggaRo yAcako jYeyo mArggaRo bARa ucyate .. 76 ..
BfNgaH SilImuKaH KyAto nArAco'pi SilImuKaH .
BUSuRqI sUkaraH prokto BUSuRqI ca kfzIvalaH .. 77 ..
mfRAlaM bisinImUlaM mfRAlaM ca jawOpalI .
kAvyAstu pitaro jYeyAH kAvyaM granTanibanDanam .. 78 ..
hrasvadIrGaplute DvAnaH kftapittavyaTAsvapi .
rukmaM hema vijAnIyAd rukmaM rajatamucyate .. 79 ..
utpalaM nalinaM proktamutpalaM kuzWamOzaDiH .
vAsurA vasatI jYeyA vAsurA valaBI matA .. 80 ..
rajataM kalaDOtaM syAt kalaDOtaM ca kAYcanam .
varRaH kfzRo'cyutaH kfzRaH proktA kfzRA ca pippalI .. 81 ..
samavAye yame deve saMyadvara iti SrutiH .
SarvvaraScandramA jYeyaH SarvvaraH Savaro mataH .. 82 ..
mahilA ramaRI jYeyA ramaRI vedikA matA .
praDAnaM prakftiH sAMKye praDAnaM viduruttamam .. 83 ..
vaktramapyaravindaM syAdaravindaM saroruham .
SfgAlo jambuko BIruH SfgAlo varuRo'pi ca .. 84 ..
tridaSA marutaH proktA maruto'pi samIraRaH .
mAyASabdo buDErizwaH sTalasattvaviSezayoH .. 85 ..
kuRqalaM maRqalaM jYeyaM kuRqalaM karRaBUzaRam .
pratibanDaH kulADAraH pratibanDaH KalakriyA .. 86 ..
kizirgotraviSezaH syAt kiziH kAlaH kiziH kapiH .
kuSirloRaka ityuktaH kuSirvEKAnaso muniH .. 87 ..
;p{0019}
varttirdIpaSiKAsUtraM varttirnetrAYjanoditA .
DUmrAwaSca kaliqgaH syAt kaliNgo deSavAcakaH .. 88 ..
SEle tfRaviSeze'rkke nfzu gartturiti DvaniH .
SelustfRaviSezaSca SeluH SlezmAtako mataH .. 89 ..
SElaH parvata AKyAtaH SElaH SilAsamudBavaH .
vAlmIkaSca sImikaH syAd vAlmIko vAgviSAradaH .. 90 ..
samAjaH kuYjaro jYeyaH samAjaH samayo mataH .
prAjikaH pakzajAtiH syAt prAjikA nIlamakzikA .. 91 ..
sAraso lakzmaRaH prokto lakzmaRo rAGavAnujaH .
lakzmaRA OzaDI proktA kaTayanti manIziRaH .. 92 ..
;c{iti SabdaratnapradIpe'rdDaSlokADikAro dvitIyo muktakaH ..}
;p{0020}
;k{tftIyo muktakaH}
;c{tftIyo muktakaH .}
itaH praBftyanekArTA jYeyAH pratyaMhri sUriBiH .
rAjA candro nfpo rAjA payaH kzIraM payo jalam .. 1 ..
mitro BAnuH suhfn mitraM daraM CidraM daraM Bayam .
oGaH pUro'Ta vegaSca vanaM kAnanambu ca .. 2 ..
ilA BUmirmatA gOSca saMjYA cittaM ca nAma ca .
SElo'driraMSumAnadrirBA BAnurBAnuraryamA .. 3 ..
SrIkaRWaH sTAvaraH sTARuH haya(?ra)cCAgAcyutA ajAH .
govindo harigosaMKye SivaH kfzRo vfzAkapiH .. 4 ..
SarIrotseDayoH kAyaH sanDAvaDipratijYayoH .
tejaH purIzayorvarco vasatiH sTAnanaktayoH .. 5 ..
sarItsamudrayoH sinDuH SAlaH prAkAravfkzayoH .
cAtakApatyayoH stokaH pApavyasanayoraGaH .. 6 ..
pipAsAloBayostfzRA BuvanaM toyalokayoH .
madyASvameDayoH kASyo vAqavo hyagniviprayoH .. 7 ..
nistriMSO KaqgapApizWO BfNgabARO SilImuKO .
mAnamaRqane nizkO sto bAzpa uzmA taTASru ca .. 8 ..
vfkzajAtigajO pIlU pradarO rogamArgaRO .
sUkarozwrO ca karaBO hAvO krandanaviBramO .. 9 ..
vanavahnyanalO dAvO jImUtO meGaparvatO .
vallavO sUdagopAlO cikurO keSacaYcalO .. 10 ..
;p{0021}
arizwapizWakO kalkO vfzO dAnavavEriRO .
paNgupadmAruRO SoRAvambarO vyomavAsasI .. 11 ..
udAnAKyO marudbanDO nisraMsO vawadugDilO .
DvANkzaH kAko bako DvANkzo nagaH SElo nago drumaH .. 12 ..
Kawo hrasvaH KawaH krUraH kzitiH pfTvI kzitiH kzayaH .
kzayaM gehaM kzayo hrAsaH SramaH KedaH SramaH kriyA .. 13 ..
kaRWo viDirgalaH kaRWaH prahiH kUpaH prahiH saraH .
undure sUkare kolaH kaliH kalahakAlayoH .. 14 ..
SaSANkasvarRayoScandraH kiriH sUkaralohayoH .
barhirdarBo jalaM barhirlANgalaM halamambu ca .. 15 ..
nimittahfdaye hetU hIrO vajramaheSvarO .
kASmIrakaSukO kIrO vIrO vikramabAnDavO .. 16 ..
kOSikO vAsavolUkO sAyakAvasimArggaRO .
mArggaRO yAcako bARo mArggaRaM mfgamAMsatA (?) .. 17 ..
DvAntAcalO matAvanDO mayUrAgnI SiKaRqinO .
kamaraH komale kAmye samaro yudDasaMGayoH .. 18 ..
;p{0022}
utsaNge sUkare kroqo vatsaH sva(? ta)rRakaputrayoH .
kAntyanAtapayoSCAyA dayA hiMsAnukampayoH .. 19 ..
drumo vfkze purARe'nne Druvo niScitanityayoH .
saMGAte pUraRe pUraH sUraH sUryanarendrayoH .. 20 ..
DIrO sAttvikaDImantO varO SrezWahutASanO .
pataNgO SalaBAdityAvarkO sPAwikaBAskarO .. 21 ..
guhyaM kArye ca kOpIne saMjYe sto nAmacetane .
maDurO ca priyasvAdU SamBU brahmamaheSvarO .. 22 ..
kAryaridDO taTA kftyO baBrU nakulapiNgalO .
spazwaprAjYO smftO vyaktO dIptiH svecCA taTA ruciH .. 23 ..
nityaM svaM ca nijaM proktaM baladIptO taTOjasI .
hAyanaM varzamojaSca hetI SastrArccizI mate .. 24 ..
ASAsaMjYe kakuptfzRe stanameGO payoDarO .
aBirUpaM buDe kAnte jAmiH svasfkulastriyoH .. 25 ..
udayADigamO prAptI vahnisUryO viBAvasU .
vfjinaM maline pApe prajYAnaM budDicihnayoH .. 26 ..
asanmAyAvinO lIkO vIryodyamO parAkramO .
varAke mUzake dInaH plavakaH kapiBekayoH .. 27 ..
yajYaH pUjA ca dAnaM ca dfzwiBI(?rI)kzO taTA mate .
cIvaraM valkale vastre kfzRaM kAle taTodare (?) .. 28 ..
;p{0023}
SrotraSca SravaRe karRe tAtastu pitfputrayoH .
kuwwime SaPare matsyo rUpaM mUrtO vidurviDO .. 29 ..
avawO kAlagartO ca nimitte hetulakzaRe .
hite Sakte samarTaH syAt praSAnta(?ntA)kaWinO mfdU .. 30 ..
sTUlO jaqabfhantO [ca] viprASca daSanA dvijAH .
asadapriyAvalIkO sahAyapraRiDI matO .. 31 ..
racito'yamanekArTO yaTAsmfti [ca] yuktake tftIye'pi .
upajayatAM sOBAgyaM paWatAM SradDAvatAmaniSam .. 32 ..
;c{iti Sabda[ratna]pradIpe [pAdADikAraH] tftIyo muktakaH ..}
;p{0024}
;k{caturTo muktaktaH}
;c{caturTo muktakaH .}
yo jayed rAjasUyena maRqalasyeSvaraSca yaH .
pfTvIM praSAsti yasyAjYA sa samrAqaBiDIyate .. 1 ..
sabudDiH sacivo rAjYastanmantraM niScinoti yaH .
niyuktaH karmmaRi prAjYaH sa karmasacivo mataH .. 2 ..
yo rAjarakzavarggaH syAt so'nIkasTo nigadyate .
antaHpure ye'DikftAste'ntarveSmikasaMjYakAH .. 3 ..
yaTArTayuktastu caraH praRiDiH praRigadyate .
eza grAmADikftyaSca sTAyuza(?kaH) puruzo mataH .. 4 ..
zaRQo varzaDaraH prokto dyUtADyakzaSca sArikaH .
vizayAnantaraM SatrurmitraM ca tadanantaram .. 5 ..
yo lakzyAcyutabARaH syAt so'parAdDezurBaRyate .
kalivinyasanaM vyUho vAja[jaH] pakzo BavedizoH .. 6 ..
pratyAsAraM viduH prAjYAScamUjaGanamAhave .
pratyari senAgamanaM jAnIyAdaBizeRaka(?na)m .. 7 ..
turaNgaraTapattIBaM senANgamaBiDIyate .
syAt pratisara AraRyaH pratiroDaH samApanam .. 8 ..
vftte vartsyati vA yudDe pAnaM syAd vIrapAnakam .
cApaDvaniSca visPAraH kabanDamaSiro vapuH .. 9 ..
nibanDanaM meKalAdyamaNgasya grahaRaM sa(?da)maH .
varUTo raTaguptiSca gulmaM sajjanamizyate .. 10 ..
puruzo ripuyukto yaH u(?a)pasayyaH(?rppaH) sa BaRyate .
tadaBiBayamAKyAtaM sabalAd Bayameva yat .. 11 ..
;p{0025}
vizaliptaPalo bARo yaH sa digDa iti smftaH .
durApe'pi ca kftye yaH syAdanavasTitakriyaH .. 12 ..
mahotsAhaH sa vijYeyaH puruzaH kftaniScayaH .
vfMhitaM stanitaM proktamAlAnaM banDanaM matam .. 13 ..
mado dAnaM gajendrARAM vamaTuH karisIkaraH .
dantAntapratimAnaM ca sfRiruktastadaNkuSam .. 14 ..
bindujAlaM SarIrotTaM padmaM vijYAH pracakzate .
AGoraRo niyantA syAn nizAdI prAjitA gajI(?) .. 15 ..
AjAneyaH kulIno'SvaH potaH proktaH kiSorakaH .
kAmbojaScEva bAlhIkaH sADuvAhI vinItakaH .. 16 ..
proTaM GoRAntaraM prAhurdDOritaM valitaM matam .
aSvakANgaH smfto vAjI mfgayAyAM vicakzaRaH .. 17 ..
cakraM cApaskaraM vindyAt kUbaraM yugamaDyagam .
SreyamizwaPalaM dEvaM tadviparyAsato'nayam .. 18 ..
izwArTAnarTayordUrAd dIrGadarSa iti smftaH .
vehad vfzopagA gOH syAduttamA nEcikI matA .. 19 ..
kAlyA'Ta sarjyaprajane samAnA ca savarRikA .
duhyamAnApyasaMdAnA suvrateti nigadyate .. 20 ..
dohakAle payohInA saMDinIti viDIyate .
prOQo vatso vatsataraH prazWOhI garBiRI matA .. 21 ..
vidyAd daDyaGanaM drapsaM GftaM sarpirniSAntaram .
hEyaNgavInamityuktaM navanItaM vicakzaREH .. 22 ..
samA gireH kzitiH sAnuraDaHsTAnAdupatyakA .
paraM tIraM viduH pAramarvAgavAramAvacuH .. 23 ..
;p{0026}
rAjahaMsA sitA raktErmalinErmallikABiDAH .
viSrutAScaraRErhaMsA DArtarAzwrAH sitetarEH .. 24 ..
maDyaM prakozWamityuktamaratnimaRibanDayoH .
kanizWAmaRibanDAntaH karaBaH karapArSvagaH .. 25 ..
jyezWA kanizWA nikawe tatpradeSinyanAmikA .
bAhoSca prasftANgulyorantaraM vyAma ucyate .. 26 ..
prAdeSa-tAla-gokarRa-vitastaya udAhftAH .
tarjanyAdiBiraNguzWe vitatABiH kriyApare .. 27 ..
prasAritANguliH prAjYEH karaH pratalamucyate .
kftamuzwiH sa ratniH syAdaratnirvitatANguliH .. 28 ..
pucCaM prakIrRakaM siktaM kalyaM madyaM cirozitam .
caturviDaM smftaM vastraM tvagyuktaM kfmiromajam .. 29 ..
mahADanAKyamityuktaM bahumUlyaM vicakzaREH .
pOzpaM maDu makarandaM gulmasTaM stabakaM buDEH .. 30 ..
banDanaM vfntamicCanti viwapaM taruvistaram .
saMBAvitA'smikA(?tA) darpAdAhopuruzikA matA .. 31 ..
PalaM susvAdu pakvaM syAt prapadaM(?) puzwamucyate .
jAtO jAtO yadutkfzwaM tadratnamaBiDIyate .. 32 ..
vAkyaM padasamUhaH syAdAhosADyamakAraRam .
luptavarRapadaM grastaM nirastaM tvaritoditam .. 33 ..
nitAntaM maDuraM sAntvaM paruzaM nizWuraM vacaH .
asadBAzyaM bahuBAzyamasaMbadDaM nirarTakam .. 34 ..
;p{0027}
kalyA kalyARavAcoktA satyakalpA priyApriyA .
pUrvAparoktamaklizwaM hfdgataM svagataM matam .. 35 ..
spazwaM citrapadaM nAma grAmyamaSlIlamucyate .
kAYcanaM rajataM proktaM hiraRyAKye kftAkfte .. 36 ..
Ahate ca smfte rUpye tato'nyat kupyamucyate .
BUzaRaM kanakaM SrfNgI gavAdyaM pAdabanDanam .. 37 ..
veSyAvAso'pi veSaH syAdAtodyaM murajAdikam .
arTaprayogamAcAryAH kuSIdaM paricakzate .. 38 ..
vArdDuzikyaM ca tadvfttistatkriyA ca vikURikA .
syAtAM grAhakadAtAravaDamarRottamarRakO .. 39 ..
kumudaH pratiBaH Sveto baBruH kanakapiNgalO .
raktaSyAmaH smfto DUmraH piSaNgo rocanApraBaH .. 40 ..
mecakaH SiKikaRWABo harit SyAmo'sitAsitiH .
AraktaH pAwalo varRaH SoRaH kokanadAruRaH .. 41 ..
AsAro vegavAn varzaH prAvfqamBoDarAgamaH .
SIkaraH pavanAstAmbu meGAgniH syAdirammadaH .. 42 ..
vfzwyA saMBUtaSasyo yaH sa deSo devamAtfkaH .
nadyambuvfdDaSasyo yaH sa nadImAtfko mataH .. 43 ..
varapUrvA tu yA nArI socyate diDizUriti .
so'grediDizurAKyAtaH puruzastatpuranDrikaH .. 44 ..
KagA mfgAH smftASCekAH sarvadEva gfhe ratAH .
yaduzwrikAdikaM BARqaM tadevA''vapanaM matam .. 45 ..
rajatAdikftaM tat syAt BfNgAraM jaladAyakam .
avakeSI PalErvanDyaH sarvalohaM ca tEjasam .. 46 ..
vyAKyAtA BEkzadAtA ca prAjYESca vikulAviti .
sTAnaM mUlAdaDizWAnAt SAKAnagaramucyate .. 47 ..
saMsaptakASca samaye saMgrAmAdanivarttinaH .
padyA'taH paTasaMbanDo gavyUtiH kroSakadvayam .. 48 ..
;p{0028}
AgantuvartamAnAByAM sahAhoByAM ca pakziRI .
SrutividBiH smftA rAtriH puRyA havanakarmaRi .. 49 ..
cirarAtramiti KyAtaM cirakAlaM ca sUriBiH .
gaRarAtraM taTA rAtrirbahuSaScABivAsitA .. 50 ..
tat SalalIkamAKyAtaM pracCannaM SalalErapi .
antargatAsTikaM kuqyameqUkaM kavayo viduH .. 51 ..
paYcarAgikavastreRa nirmitAH putrikAstu yAH .
paYcAlikA iti proktA bAlakrIqanakASca tAH .. 52 ..
saparicCadakanyAyAH pradAtA kUkado mataH .
sopaplavasTito BAnuruparakto'TavA SaSI .. 53 ..
pogaRqa iti viKyAto dehena vikalaH pumAn .
mAsO dvO cEtravESAKO tAveva maDumADavO .. 54 ..
jyezWAzAQO taTEva dvO proktO SukraSucI iti .
naBaH SrAvaRa ityukto naBasyastadanantaraH .. 55 ..
izorjjAviti vijYeyO mAsAvASvinakArtikO .
syAtAM sahaHsahasyO dvO mArgapOzO yaTAkramam .. 56 ..
tapastu mAGa ityuktastapasyaH PAlguno mataH .
ekasarggajanaM vinDyAdekAyanamiti sPuwam .. 57 ..
aneqamUka ityuktaH SrotuM vaktuM ca yaH kzamaH .
samarAtridinaM kAlaM vizuvantamuSanti ca .. 58 ..
vAtyA vAtasamUhaH syAdilvalA mfgatArakAH .
rAkAnumatirAcAryAH pOrRamAsIdvayaM viduH .. 59 ..
rAkA saMpUrRacandrA syAt kalonA'numatiH smftA .
SinIvAlapramARo'rkkasAMniDye yatra candramAH .. 60 ..
dfSyate sA tvamAvAsyA SinIvAlIti BaRyate .
kuhe(?hvi)ti kokilADvAne kalAmAtraM viDO sTitiH .. 61 ..
;p{0029}
yatrApi syAdamAvAsyA nazwacandrA kuhUriti .
fco yajUMzi sAmAni karmavidyA trayI matA .. 62 ..
AnvIkzikI tarkavidyA vArttA kfzyAdi karmaBAk .
samagramarTaSAstrARi daRqanItiritIzyate .. 63 ..
manvAdiDarmaSAstrARi smftayaH smaraRAdapi .
fgyajuzoraDItI yaH sa hotA'Dvaryurizyate .. 64 ..
sAnnAyyaM havireva syAdudgAtA sAmato mataH .
AzAQo vratinAM daRqaH somapITIti somapaH .. 65 ..
svasaMskArAd dvijo Brazwo vrAtya ityABiDIyate .
tyaktAgnirvIrahA prokto dIkzito maKasomapaH .. 66 ..
yajamAnaH smfto yazwA hutAgnO ca vazawkftam .
izwApUrtaM DruvaM dAnamanyat pUrvamudAhftam .. 67 ..
brahmasvADyAyasaMvfttirbrahmacaryaM samizyate .
aBimantrya hutaM samyag vindyAdupAkftaM paSum .. 68 ..
anvAhAryaM viduH SrAdDaM mAsikaM viDikovidAH .
darSastvasitapakzAnte sadasyA viDidarSinaH .. 69 ..
divyaH syAditi satrasya SezaM prAjYErudAhftam .
sidDaScAzwaguREryuktastrivarggo DarmapUrvakaH .. 70 ..
prAcInAvItI viKyAtaH satyapARO samudDfte .
havyaM dEve viDAtavyaM pEtre kavyamiti smftam .. 71 ..
yozid muKyA varArohA vIrA syAt patiputriRI .
prasADanajYA svavaSA sEranDrIti nigadyate .. 72 ..
kAtyAyanyardDavfdDA ca sA rAjavaravarRinI .
maDyasTAnaM BruvoH kUrcastArakA'kzikanInikA .. 73 ..
strIRAM pUrvakawIBAgaM jaGanaM kovidA viduH .
nitambamaparaM BAgaM gulPaM pAdasya pUrvataH .. 74 ..
;p{0030}
muKAntarAlamAsyaM syAt pUrve saMDiSca lakzaRe .
dfzwe yatra prasIdanti nayanAni manAMsi ca .. 75 ..
prAsAdaH sa tu vijYeyaH sODaH syAt suDayA sitaH .
mantrodDAraviDAnajYaH kriyAkARqaviSAradaH .. 76 ..
AcAryaH procyate samyak svAmnAyena ca Acaran .
upetyADIyate yasmAd vANmayaM samupAgate .. 77 ..
upADyAyaH sa vijYeyo vfttimAtropajIvakaH .
upamarddAptivEmalyAH taRqulAH pAkayuktitaH .. 78 ..
pramATitena te mandAH klinnatvAdodanaH smftaH .
mudgAdidalaprasvinnAH svacCAH svapasnimAyayoH(?) .. 79 ..
prAcyAdInAM diSAM devAH pAlanAd vidiSAmapi .
dikpAlA iti viKyAtAH SakravahniyamAdayaH .. 80 ..
pAYcajanyaM viduH SaNKaM hareScakraM sudarSanam .
kOmodakI gadA SArNgaM kArmukaM nandakastvasiH .. 81 ..
Sivasya samiDyA(?) vArisvaSabdaM sTirameva ca .
SivagaNgeti vijYeyA duzprApA duzkftAtmanA .. 82 ..
nAma gotraM ca mantraM ca yA aBivyApakAH svayam .
sunfRAM kAvyapiRqasya vijYeyAScitraDenavaH .. 83 ..
utpattiH pralayo vaMSA manvantara-vinirRayaH .
vaMSAnucaritaM yatra tat purARamiti smftam .. 84 ..
nAmnA ye'RAdayaH sidDAH samAsaviDinApi ye .
SabdAste vAkyato DAtorbodDavyAH kavipuMgavEH .. 85 ..
muktaka eva caturTo guRaBogyaH saMniveSataH SabdEH .
vAkyaviboDyErnityaM nitarAM suSrUgrate lakzmIH .. 86 ..
;c{iti SabdaratnapradIpe caturTo muktakaH samAptaH ..}
;p{0031}
;k{paYcamo muktakaH}
;c{paYcamo muktakaH .}
sTAnAntarapraDAnatvAd vyAmiSrA Bavato'pi ca .
sAmprataM pfTagucyante'nekArTavAcakAvyayAH .. 1 ..
samuccaye vikalpoktO vyaBicAre vyavasTitO .
Opacye'tiSaye hetO cakAro'nvAcayAdizu .. 2 ..
vyavacCede vivakzAyAM vikalpOpamyahetuzu .
pakzAntaravinirRItO vA-SabdaH syAtsamuccaye .. 3 ..
hi sPuwe hA vizAdoktO hanta nirdizwaboDane .
hAsopahAsasaMvittiBAvasaMboDanAdizu .. 4 ..
aho sAkalyasAhityavfttimAtrezu dfSyate .
paraM vA niScayetyarTa-vyavacCedakftArTayoH .. 5 ..
paScAtsatyavitarkezu na pareti viniScaye .
harzavismayaKedezu bata-Sabdo nibaDyate .. 6 ..
kila saMKyAktOpamyapUrvasUcanahetuzu .
asaMbudDO nizeDe ca vAkyasmaraRayorapi .. 7 ..
atiraktO vizAde ca na saMbudDinizeDayoH .
AmityevamatIte sma mA sma ceti nigadyate .. 8 ..
itIva saMBAvanOpamyapAdapUraRahetuzu .
nu vitarke drute'? kimuta praSnavitarkayoH .. 9 ..
upahAse vizAde hi sPuwAnantarayoruta .
miTo'nyonyaM tataScAtaH punaH syAcca viniScaye .. 10 ..
antareRAntArA-SabdO vyatirekoditO(?) vinA .
suzWu prAyaH prage prAtaH punaratyarTataTyayoH .. 11 ..
aharmAtraRakAH(?) proktA vEtaTyAdyAvftA muDA .
ayItyAmantraROtsukyayuktisaMBAvanAdizu .. 12 ..
;p{0032}
aho saMBAvanAlApasaMBramAmantraRezu ca .
are anAdarAKyAyAM sTAne yuktamitIzyate .. 13 ..
saMBAvane vitarke ca e he hA''mantraRe hyayam .
nu saMbudDO(?)nyonyaM nIvedyadi(?) samuccaye .. 14 ..
svIkAre UrarI UrI urI boDanizeDayoH .
vAyuSca javito maNkzu vE sPuwArTasya saMmataH .. 15 ..
AhosvidaTavetyarTe Anantarye taTA aho .
AScaryapadasaMbudDisaMBAvezu nigadyate .. 16 ..
evAvaDAraRe jAtu kadAcit Kalu niScaye .
mA nizeDe aBAve ca dizwyAnande mfzA'nfte .. 17 ..
atandrAtAdi(?)SIGrArTe hyaYjasA sahasA drutam .
aTA''nantaryamANgalye praSnaDikkArayuktizu .. 18 ..
saMbudDO ca nizeDe ca eva syAdavaDAraRe .
prAk pUrvaM deSakAlAdO pratyak pratyakzadarSane .. 19 ..
IzadarTe manAk samyag niScaye kaM suKAmbuyoH .
alaM BUzaRaparyAptivAraRezu nigadyate .. 20 ..
A smftO saMBrame mohe kAmaM syAdatiSAyini .
Dik tiraskaraRe kaccit sADupraSnapravfttizu .. 21 ..
anvagityanugatyarTe samAptAviti BaRyate .
praSne viSezayoge ca svit saMSayavikalpayoH .. 22 ..
yugapadekakAlArTaM sAtatyAdeScidizyate .
samantAd-vizvagityuktirviBAge pfTagucyate .. 23 ..
i prahAse i saMbanDe nu AmantraRataTyayoH .
pitfprItO taTA svAhA tarpaRe jAtavedasaH .. 24 ..
sahArTaM samayA jYeyA haMho'nirdizwaboDane .
saMsuKe sat pratizWAyAM tUzRImaDyavyati(?)krame .. 25 ..
;p{0033}
prAhurnaktaM rajanyarTe dinArTe ca divA dinam .
saMjYAyAM nAmasattAyAmasti sADye'BiDIyate .. 26 ..
utsAraRe PaqityAhurvazaw vOzaw tu tarppaRe .
aBi sAmIpyadUrordDvadeSezu parikIrttyate .. 27 ..
sAmIpye samayA-SabdaH sAmIpye nikazocyate .
nAnA'nekaprakArArTe tatkzaRAtsapadi smftaH .. 28 ..
cirAccireRa kAlasya prakarzoktO cirAya-vAk .
dUrAd dUreRa dUraM ca avikfzwaM ca deSakam .. 29 ..
laGu-Sabdo'pi SIGrArTe dUrorAptavyayAntike(?) .
aNgetyAmantraRe hAhA kroDakftyanivAraRe .. 30 ..
vikalpe'haha hAheti naM(?) pratIte ca varjane .
pradoze sAyamityAhurbAQamatyarTayuktayoH .. 31 ..
samaM sAkaM sahArTe ca kalyaM(?) SvaramanudDate .
paScAnna vare satye ca DruvaM kftye ca niScaye .. 32 ..
aBinnezu punarBUyo maDye'taH praRato mataH .
pUjAyAmati-su proktO nIcErnimnaH SanErmanAk .. 33 ..
prakawIkaraRe prAdurAvirviSvasite'niSam .
bahirbAhye aDo'DastAt paro'gramiNgite drute .. 34 ..
tiraScIne tarItyuktastarI satyArTakIrtane .
Ahi tvarAyAmAhIti Akzepe Ahi kIrtyate .. 35 ..
bAhulyArTe smftaH prAyaH uccEratyarTatuNgayoH .
hyo'tIte mate kAle hyanAgate Svo nigadyate .. 36 ..
praSne tarke ca kiM prokto varamizwapraSaMsane .
amASabdaH sahArTaH syAn vizeDe vABiDIyate .. 37 ..
prahAsAgranayoroBiH (?) pratipattAvahA taTA .
ekatve'rTe sakfd vidyAdutkarze niScaye param .. 38 ..
;p{0034}
pUrvakAle purA prAhuH prAcurye raBasA balAt .
nityaM pratidinaM jYeyaM sarvatrArTe pari-DvaniH .. 39 ..
tato(?)ca jyotike dyote yamyEvasagucyate(?) .
taTEtTaM svayaM svArTe hi yasmAditi vismaye .
kOtsye (ca) mfdurAtIkzRe yo'yaM kuzWI viDIyatAm .. 40 ..
;c{iti SabdaratnapradIpe paYcamo mukta[kaH] samAptaH ..}

